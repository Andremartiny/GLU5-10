---
draft: "true"
---



Fremover skal vi jobbe aktivt mot praksis, der vi skal ha øvinger der vi jobber aktivt og målrettet mot praksisperioden. I praksisperioden får dere i oppdrag å ta i bruk rammeverket til Peter Liljedahl *å bygge et tenkende klasserom i matematikk*. Liljedahls forskning baserer seg på følgende prinsipp.
**For å lære må vi tenke**. Han har derfor forsket på hvordan vi kan få flest mulig elever til å tenke lengst mulig. Boken er en sammenfatning av hans forskning de siste 15 årene på dette feltet.

I vår tredje øving skal vi fokusere på:

- BTK kapittel 7 - Lekser i tenkende klasserom
- BTK kapittel 8 - Elevenes selvstendighet i tenkende klasserom
- [Samtaletrekk av Kjersti Wæge](References/@W%C3%A6geKjersti2015S-ri.md)
- [Tilpasset opplæring innenfor fellesskapet](References/@kristensenTilpassetOpplaeringInnenfor2008.md)

Kapitlene fra [BTC](References/@LiljedahlPeter2023%C3%85btk.md) er en del av det Liljedahl beskriver som verktøykasse 2. Artikkelen fra Torkildsen tar for seg undervisning av problemløsningsoppgaver.

I alle øvingene skal vi ta utgangspunkt i en aktivitet. Aktiviteten skal vi sette oss inn i, planlegge, undervise og reflektere rundt. Vi skal alltid ha noen didaktiske mål i øvingene. Det er derfor **essensielt** at dere har satt dere inn i litteraturen vi henviser til i arbeidsoppdraget under. 

Merk at vi _ikke_ sier at dere må `klare` hele aktiviteten eller `forstå` alt fra litteraturen. Det vi sier er at dere **må** ha gjort en innsats. 
Er det noe dere ikke får til eller ikke forstår så er dette helt vanlig når man studerer. Da spør du enten noen andre eller simpelt hen går videre. 

For å gjøre forberedelsene dere skal gjøre mer målrettet og enklere å håndtere, lager vi alltid klare arbeidsoppdrag som er delt inn i mindre oppgaver. På denne måten forsøker vi å lage et godt samsvar mellom litteraturen vi skal lese og øvingene vi skal utføre og samtidig lage noen knagger vi kan henge den nye kunnskapen på.
## Arbeidsoppdrag

- Ta på deg matematikkelevhatten og gjør aktiviteten som er koblet til din klasse (neste side). Kan gjøres alene eller med andre. 
  Forsøk å legge merke til deg selv som matematikk-elev (altså ikke matematikklærer) mens du holder på. 
    - Ta nå av matematikkelevhatten og på matematikklærerhatten. Se tilbake på det du har gjort og det du la merke til. 
      Noter momenter du syns var vanskelig, interessante eller spennende med aktiviteten.
      Er det noe du tenker er viktig å være bevisst på når man skal bruke denne aktiviteten som lærer? 


- BTK kapittel 7
    - Les kapittelet. Mens du leser:
        - Tenk tilbake på hvordan du forhold det til lekser. Kjenner du deg igjen i én eller flere av kategoriene, _ikke gjort det_, _jukset_, _fått hjelp_, eller _prøvd selv_?
        - Hvordan tror du at du ville reagert som elev dersom leksene aldri ble vurdert? 
        -  Legg merke til mikro- og makro-tiltakene i slutten av kapittelet. 

- BTK kapittel 8
    - Les kapittelet. Mens du leser:
        - Du har nå erfart å jobbe med synlig tilfeldige grupper på vertikale tavler. Hvordan opplever du selv at du har autonomi i seminarene?
        - Mange studenter opplever det å se på andre grupper som _juks_ eller _feil_. Har du kjent på dette selv? Opplever du at miljøet i MA-173 legger til rette for å få til kunnskapsmobilisering?
        - Du skal planlegge og gjennomføre aktiviteten du har jobbet med. Hvordan kan du legge til rette for å ha høy kunnskapsmobilisering i denne aktiviteten?
        -  Legg merke til mikro- og makro-tiltakene i slutten av kapittelet. 

- BTK kapittel 9
    - Les kapittelet. Mens du leser:
        - Liljedahl beskriver oppgaverekker som å _skjære tynne skiver_ (Figur 9.6), mens grubleoppgaver er å _skjære tykke skiver_. Vi har nå jobbet med begge typer oppgaver i MA-173. Tenk gjennom din opplevelse med de forskjellige aktivitetene vi har hatt. Kan du peke ut konkrete aktiviteter som der vi har skjært i tynne skiver og aktiviteter der vi har skjært i tykke skiver?
        - På side 165 beskriver Liljedahl en metode for å enklere la oppgavene bli delt rundt i klassen. Kan du se for deg hvordan du kunne brukt dette med aktiviteten du har jobbet med til i dag?
        - Legg merke til mikro- og makro-tiltakene i slutten av kapittelet. 



- Gå inn på læreplanen i matematikk. Avgjør hvilke trinn, kompetansemål og kjerneelementer denne aktiviteten kan relateres til.