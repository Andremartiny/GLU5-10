Fra figuren over, innser vi kjapt at antallet arealenheter et rektangel opptar, er gitt ved produktet av sidelengdene. $15 = 3\cdot 5$. Dette gjelder også om sidelengdene ikke er heltallige. Rektanglet under er tre enheter den ene veien, fem og to tredeler den andre. De tre små bitene utgjør til sammen to arealenheter, siden $3\cdot \frac{2}{3} = 2$, og hele rektanglets areal er $3\cdot (5+\frac{2}{3}) = 17$.

![[Files/1.2 Arealet av et rektangel.png]]

For et rektangel med grunnlinje lik $a$ lengdeenheter og høyde lik $h$lengdeenheter, er arealet, $A$, gitt ved produktet av sidelengdene: $A = ah$.

Et kvadrat er bare et rettvinkla rektangel. Det betyr at $a = h$, så $A=a^2 = h^2$.

En didaktisk merknad: Når vi måler og beregner arealer (og volumer), gjør vi det _indirekte._ Vi måler _sidelengdene_ for så å multiplisere dem. Vi bruker altså en enhet som ikke har samme egenskap som den vi er interessert i å måle. Det er derfor svært viktig at elever får en god forståelse av at det tallet vi finner, gir oss antallet _arealenheter_ figuren (i prinsipp) rommer.