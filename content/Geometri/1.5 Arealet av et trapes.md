Et trapes kan deles i to trekanter som vist i figuren til venstre. Trapesets areal er dermed summen av trekantenes arealer.

![[Files/1.5 Arealet av et trapes fig1.png]]
  

Et trapes med høyde $h$, og der de parallelle sidene er $a$ og $b$, har dermed areal

$$
\frac{1}{2}ah + \frac{1}{2}bh = \frac{1}{2}h(a+b).
$$

Alternativt kan vi lage en kopi av trapeset ved å rotere den om midtpunktet på en av sidene. Da ser vi at arealet er halvparten av arealet av et parallellogram.

![[Files/1.5 Arealet av et trapes fig2.png]]

Grunnlinja i parallellogrammet er $a+b$ og høyden $h$. Arealet er dermed $h(a+b)$. Vi skal ha halvparten av dette arealet, som gir oss formelen direkte:

$$
\frac{1}{2}h(a+b).
$$