
## Mild


> [!abstract] 1
> Forklar begrepene *størrelse, måltall og måleenhet* ved å gi et 1-dimensjonalt eksempel.

> [!note]- Løsning 
> Når vi måler størrelser i en dimensjon er det ofte lengder vi måler. For eksempel kan vi snakke om hvor langt vi har gått. For å si noe fornuftig om denne turen beskriver vi lengden ved å sammenlikne den med noe kjent, en *måleenhet*. Typisk kan måleenheten være meter. Vi sier da hvor mange, *måltallet*, meter vi kunne lagt utover i en rett linje slik at vi fikk noe som utstrakte seg like langt som strekningen vi har gått. For eksempel kan ha målt oss frem til at vi har gått 3046 av måleenheten vår, meteren. Det vil si at $\text{lengde}=\text{måltall}\cdot\text{måleenhet} = 3046m$.


> [!abstract] 2
> Forklar begrepene *størrelse, måltall og måleenhet* ved å gi et 2-dimensjonalt eksempel.

> [!note]- Løsning 
> Når vi måler størrelser i to dimensjoner ser vi på en utstrekning over en flate. Vi kan for eksempel si at vi bor på $48$ kvadratmeter. Da mener vi at flaten som gulvet vårt dekker, *størrelsen*, tilsvarer 48, *måltall*, kvadrater som er én meter, *måleenhet* stor. Vi har at størrelsen på boligen vår, sammenlignet med måleenheten kvadratmeter kan beskrives slik $\text{areal}=\text{måltall}\cdot\text{måleenhet} = 48m^2$.

> [!abstract] 3
> 
> Forklar begrepene *størrelse, måltall og måleenhet* ved å gi et 3-dimensjonalt eksempel.

> [!note]- Løsning 
> Når vi måler størrelser i tre dimensjoner handler om hvor mye rom den fyller. For eksempel kan vi snakke om hvor en sekk rommer. Vi bruker ofte 1 liter som måleenhet. Liter er definert det rommet som en kube med en desimeters sidelengder rommer. Sier vi at størrelsen på sekken er 60 liter, så mener vi at, sammenlignet med måleenheten en liter, så rommer sekken 60 av måleenheten, *måltallet*. Det vil si at $\text{volum}=\text{måltall}\cdot\text{måleenhet} = 60l$.


## Medium




> [!abstract] 1
> Ved å bruke begrepene *størrelse, måltall og måleenhet*, forklar hva det vil si at
> 1. figuren under har areal $3m^2$
> 2. figuren under har areal $16cm^2$
> 3. figuren under har volum $28cm^3$
> 4. figuren under har areal $3,\!5m^2$
> 5. figuren under har areal $13,3cm^2$
> 6. figuren under har volum $28,8cm^3$
> 
> ![](https://raw.githubusercontent.com/Andremartiny/MA-173/d212e07743cf745d709cae90791078f352200517/img/likn/figurergeo.drawio.svg)



> [!note]- Løsning 
> 1. At figuren har et areal på $3m^2$ betyr at hvis vi sammenligner flaten den dekker så vil den dekke like mye som 3 kvadrater som alle har sidelengde $1m$. I dette tilfellet beskriver vi størrelsen, eller arealet, til figuren med måleenheten, $m^2$. Antall måleenheter som figuren dekker kaller vi måltallet, og er i dette tilfellet $3$. Generelt brukes begrepene slik $\text{størrelse} = \text{måltall}\cdot \text{måleenhet}$.
> 2. At figuren har et areal på $16m^2$ betyr at hvis vi sammenligner flaten den dekker så vil den dekke like mye som 16 kvadrater som alle har sidelengde $1m$. I dette tilfellet beskriver vi størrelsen, eller arealet, til figuren med måleenheten, $m^2$. Antall måleenheter som figuren dekker kaller vi måltallet, og er i dette tilfellet $16$. Generelt brukes begrepene slik $\text{størrelse} = \text{måltall}\cdot \text{måleenhet}$.
> 3. At figuren har et volum på $28m^3$ betyr at hvis vi sammenligner rommet den fyller så vil den fylle/romme like mye som 28 kuber som alle har sidelengde $1m$. I dette tilfellet beskriver vi størrelsen, eller volumet, til figuren med måleenheten, $m^3$. Antall måleenheter som figuren dekker kaller vi måltallet, og er i dette tilfellet $28$. Generelt brukes begrepene slik, størrelse er beskrevet med to ting, måltall og måleenhet. Størrelsen er $28m^3$, mens måltallet er $28$ og måleenheten er $m^3$. Helt generelt har vi $\text{størrelse} = \text{måltall}\cdot \text{måleenhet}$.

