
## Mild

> [!abstract] 1
> På onsdager kjøper Henrik kaffe i kaffebaren på UiA. Han velger alltid mellom sort kaffe, kaffe latte, cappuccino og *flat white*. Han kan også velge mellom størrelsene liten, medium og stor. Hvor mange valgmuligheter har han?

> [!note]- Løsning 
> Henrik kan velge mellom fire drikker, for hver av de fire drikkene kan han velge tre størrelser, altså tre størrelser fire ganger, eller $4\cdot 3 = 12$ muligheter.

> [!abstract] 2
> På torsdager klatrer André og Henrik. De drar enten på klatresenteret på odderøya eller på grim. Der kan de også velge å enten buldre, eller topptau eller klatre på led. Hvor mange muligheter har de å velge mellom?

> [!note]- Løsning 
> For hver av de to klatresentrene har de tre muligheter, altså $2\cdot 3$.

> [!abstract] 3
> Når Henrik skal velge klær om morgenen følger han sin daglige rutine. Han legger frem seks forskjellige sorte bukser og seks forskjellige sorte t-skjorter. Deretter slår han en terning for å avgjøre hvilken bukse han skal bruke og så slår han terningen på nytt for å velge hvilken t-skjorte han skal bruke. Avgjør hvor mange forskjellige kombinasjoner av sorte bukser og sorte t-skjorter Henrik kan bruke. 

> [!note]- Løsning 
> For hver av de seks buksene har han seks mulige t-skjorter å velge mellom, altså $6\cdot 6$ mulige kombinasjoner.

> [!abstract] 4
> André skal lage pizza med guttungen sin Philip. Først ber han Philip om å velge om de skal ha tynn eller tykk bunn. Deretter spør han Philip om de skal ta skinke eller peperoni på pizzaen. Til spør han Philip om de skal ha, mais, ananas, mais *og* ananas, eller ingenting mer på pizzaen. Hvor mange forskjellige pizzaer kan de lage?

> [!note]- Løsning 
> Philip må ta tre valg, første valget har to muligheter, andre valget har to muligheter, det siste valget har fire muligheter. Produktregelen gir da $2\cdot 2\cdot 4 = 16$ muligheter.

> [!abstract] Vurdering uke 3
> Du skal reise til København med vennegjengen. Du skal ta buss til Oslo og deretter ta fly fra Oslo. Du kan velge mellom tre forskjellige busselskap og tre forskjellige flyselskap. Hvor mange forskjellige reisevalg har du?

> [!note]- Løsning 
> Sammensatt valg med tre valgmuligheter i hvert valg. Det gir $3\cdot 3 = 9$.
> 


> [!abstract] Vurdering uke 4
> Du har tre bukser, fem t-skjorter å velge mellom. Bruk produktregelen til å avgjøre hvor mange forskjellige antrekk kan du bruke?


> [!note]- Løsning 
>  **Vurderingskriterier**
>  Besvarelsen må bruke multiplikasjonsprinsippet og konkludere med at det er $3\cdot 5 = 15$ muligheter. Se [[Kombinatorikk/5.1.1 Multiplikasjonsprinsippet (produktregelen)|Multiplikasjonsprinsippet (produktregelen)]]

<br><br>

## Medium

> [!abstract] 1
> Forklar, ved hjelp av en illustrasjon, hvorfor følgende situasjon beskriver et sammensatt valg. *Henrik skal kjøpe mat og drikke i kantina. Han velger å kjøpe en suppemeny, der han kan velge mellom tre forskjellige typer supper og seks forskjellige typer drikke*.
> 

> [!note]- Løsning 
> Som vi kan se på figuren under så har vi tre valgmuligheter på suppene. Velger vi suppe 1, så får vi seks nye valgmuligheter (seks grener). Hadde vi valgt en annen suppe, ville vi også fått seks nye grener, som ville gitt seks nye kombinasjoner. Vi har altså at *for hver av de tre første valgene* så kommer det seks nye muligheter. Vi har altså seks tre ganger, eller $3\cdot 6$ muligheter.<br> ![](https://raw.githubusercontent.com/Andremartiny/MA-173/feb0817bd9739c2bf9ef69051c57f340bc1c6368/img/sannsyn/suppemeny.drawio.svg)

> [!abstract] 2
> Gi et eksempel på et sammensatt valg.
> -  Bruk eksempelet til å illustrere og forklare produktregelen. 


> [!abstract] 3
> I oppgavene under skal du løse problemene. Deretter skal du ta utgangspunkt i situasjonene til å forklare og illustrere hvorfor produktregelen må gjelde generelt.
> 1. På onsdager kjøper Henrik kaffe i kaffebaren på UiA. Han velger alltid mellom sort kaffe, kaffe latte, cappuccino og *flat white*. Han kan også velge mellom størrelsene liten, medium og stor. Hvor mange valgmuligheter har han?
> 2. På torsdager klatrer André og Henrik. De drar enten på klatresenteret på odderøya eller på grim. Der kan de også velge å enten buldre, eller topptau eller klatre på led. Hvor mange muligheter har de å velge mellom?
> 3. Når Henrik skal velge klær om morgenen følger han sin daglige rutine. Han legger frem seks forskjellige sorte bukser og seks forskjellige sorte t-skjorter. Deretter slår han en terning for å avgjøre hvilken bukse han skal bruke og så slår han terningen på nytt for å velge hvilken t-skjorte han skal bruke. Avgjør hvor mange forskjellige kombinasjoner av sorte bukser og sorte t-skjorter Henrik kan bruke. 
> 4. André skal lage pizza med guttungen sin Philip. Først ber han Philip om å velge om de skal ha tynn eller tykk bunn. Deretter spør han Philip om de skal ta skinke eller peperoni på pizzaen. Til slutt spør han Philip om de skal ha, mais, ananas, mais *og* ananas, eller ingenting mer på pizzaen. Hvor mange forskjellige pizzaer kan de lage?

> [!note]- Løsning 
> Under er et par forklaringer. Lag din egen måte å illustrere og forklare på. Lag en illustrasjon med tilhørende forklaring og få noen til å vurdere den (deg selv eller noen andre). Gjør det på nytt, helt til du er fornøyd med måten du formulerer deg på.
> 1. Løsning av problemet: Hvis vi ser for oss hvordan dette kunne sett ut på en meny når vi skal bestille, så vil det se ut bildet under. Nå blir det veldig tydelig i det rektangulære arrangementet at det er $4\cdot 3$ muligheter, fordi at for hver drikke, så er det tre størrelser, altså 3 fire ganger. <br>
>    Utvidelse til produktregelen: Generelt kan vi legge merke til at hvis vi har to valg vi skal ta, der første valg har $n$ muligheter, og andre valg har $m$ muligheter, så kan vi lage en tabell som under. Da vil tabellen ha $n$ rader, for hver av de første valgene (i dette eksempelet er det typene drikke) og $m$ kolonner for hvert av valgene (i dette eksempelet er det størrelsene på drikkene).<br> ![](https://raw.githubusercontent.com/Andremartiny/MA-173/bf9509ad41dd9fd095bde2c34b0c0d0bff1bcb2e/img/sannsyn/kaffebaren.drawio.svg)
> 3. Løsning av problemet: Med et utfallstre kan vi illustrere det slik. For hver av de to første mulighetene så har vi tre nye muligheter, for hver av de to grenene stikker det ut tre nye grener. Det er altså tre grener to ganger, det vil si $3\cdot 2$. <br>Utvidelse til produktregelen: Hvis vi tar utgangspunkt i treet vårt, ser vi at hvis vi har $n$ grener, som alle har $m$ grener som vokser videre ut, så kan vi oversette dette til å først ha $n$ valg, og deretter $m$ valg i andre runde. Det blir tydelig i figuren at vi har $m$ utstikkere $n$ antall ganger, altså har vi $n\cdot m$ utstikkere, som totalt må bety $n\cdot m$ valgmuligheter. Vi kan også merke oss at treet lar seg generalisere til flere enn to valg. Det er bare å fortsette å legge til nye grener som vokser ut. Tenk gjennom hvordan du ville forklart dette selv. Hvordan kunne vi brukt det rektangulære arrangementet i forrige oppgave til å gjøre det samme? <br>![](https://raw.githubusercontent.com/Andremartiny/MA-173/90d6c9c9d4fda449c21b4d26b58e96edf71f70ff/img/sannsyn/klatretur.drawio.svg)

> [!abstract] Vurdering uke 3
> _Du skal reise til København med vennegjengen. Du skal ta buss til Oslo og deretter ta fly fra Oslo. Du kan velge mellom tre forskjellige busselskap og tre forskjellige flyselskap. Hvor mange forskjellige reisevalg har du?_
> 1. Løs oppgaven ved hjelp av produktregelen.
> 2. Bruk oppgaven til å illustrere og forklare hvorfor produktregelen må gjelde generelt.


> [!note]- Løsning 
> 1. Sammensatt valg med tre valgmuligheter i hvert valg. Det gir $3\cdot 3 = 9$.
> 2. Besvarelsen må lage en illustrasjon (for eksempel et valgtre, rektangulært arrangement osv) av problemet og bruke denne til å vise hvorfor produktregelen må gjelde generelt. Se [[Kombinatorikk/5.1.1 Multiplikasjonsprinsippet (produktregelen)|Multiplikasjonsprinsippet (produktregelen)]].




> [!abstract] Vurdering uke 4
> Ta utgangspunkt i følgende oppgave:
> 
> *Du har tre bukser, fem t-skjorter å velge mellom. Bruk produktregelen til å avgjøre hvor mange forskjellige antrekk kan du bruke?*
> 1. Løs oppgaven ved hjelp av produktregelen.
> 2. Bruk oppgaven til å illustrere og forklare hvorfor produktregelen må gjelde generelt.


> [!note]- Løsning 
>  **Vurderingskriterier**
>  1. Besvarelsen må bruke multiplikasjonsprinsippet og konkludere med at det er $3\cdot 5 = 15$ muligheter.
>  2. Besvarelsen må lage en illustrasjon (for eksempel et valgtre, rektangulært arrangement osv) av problemet og bruke denne til å vise hvorfor produktregelen må gjelde generelt. Se [[Kombinatorikk/5.1.1 Multiplikasjonsprinsippet (produktregelen)|Multiplikasjonsprinsippet (produktregelen)]].



