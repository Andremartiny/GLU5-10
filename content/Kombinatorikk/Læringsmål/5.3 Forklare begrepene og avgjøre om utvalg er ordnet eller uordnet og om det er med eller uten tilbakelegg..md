
## Mild

> [!abstract] Avgjør om situasjonene under kan tenkes som (u)ordnede utvalg m/u tilbakelegg
> 1. Du skal velge ut en komité fra en 20 lærerstudenter. Komitéen skal bestå av 4 studenter.
> 2. En klasse med 25 elever skal velge tillitsvalgt. De skal velge to tillitsvalgte. Første elev skal være hovedtillitsvalgt, neste skal være stedfortreder.
> 3. Hver uke i tre uker har 6 lærere et ukentlig bruslotteri der de vinner en sekspakning Cola hvis de vinner. Det trekkes en vinner blant de 6 lærerne hver uke.
> 4. Til et lag i $4 \times 100$m stafett er det tatt ut fire sprintere, A, B, C og D. Hvor mange rekkefølger kan de stille opp stafettlaget på?
> 5. Du har et bord med seks plasser og du skal dekke på til fire. Hvor mange mulige kombinasjoner kan lage?
> 6. Du skal kjøpe en firepakning med donuts fra Donutsjappa ved Aquarama. De har tre typer donuts du kan velge mellom. Hvor forskjellige firepakninger kan du lage?
> 7. Du skal trekke ut fire gutter fra en klasse på 16 gutter og 17 jenter. Hvor mange måter kan du gjøre det på?
> 8. Syv studenter bor i et kollektiv sammen. Den første uke trakker de lodd om hvem som skal lage mat, gjøre rent fellesarealet og vaske badet. Ingen får mer enn én jobb. Hvor mange mulige utfall kan trekningen ha?


> [!note]- Løsning 
> 1. Siden vi ikke kan trekke en student flere ganger, er dette utvalget uten tilbakelegg. I tillegg er det ingen opplysning som impliserer at de skal være distinkte roller i komitéen. Dermed må dette være uordnet (rekkefølge betyr ikke noe)
> 2. Her ser vi at rollen på personene som trekkes ut har noe å si, og det er dermed et ordnet utvalg. Det er også tydelig at vi ikke kan velge samme elev, og dermed er det et ordnet utvalg uten tilbakelegg.
> 3. Vi skal velge tre lærere. Det står at det alltids trekkes blant de 6 lærerne, og det er derfor et utvalg med tilbakelegg. Siden det er snakk om en uke mellom utvalgene, så er det naturlig å tolke dette som at rekkefølgen betyr noe. Dermed er dette et ordnet utvalg med tilbakelegg. *Alternativt kan en også argumentere for at rekkefølgen ikke har noe å si siden premien er den samme og vinnerne ikke bryr seg om når de får premien*.
> 4. 
> 5. Vi kan nummerere setene fra $1$ til $6$, og vi ønsker å velge ut fire av de seks sifrene. Vi kan ikke velge samme siffer to ganger, da dette betyr at vi skal dekke på samme plass to ganger. Dermed er det et utvalg uten tilbakelegg. Siden det å dekke på ikke har noen betydning i forhold til rekkefølgen vi gjør det i, så vil dette være et uordnet utvalg uten tilbakelegg.
> 6. Siden det kan velges mellom tre typer, som vi kan døpe, type A, B og C, så kan vi for eksempel ha en firepakning med AAAA, og en med ABCC. Vi kan også merke oss at ABCC og CCBA og alle andre omstokkinger av disse fire bokstavene vil være likeverdig med ABCC. Det er altså et uordnet utvalg, og vi har med tilbakelegg siden vi kan velge samme type flere ganger.
> 7. Elevene skal tilsynelatende ikke ha noen rolle, dermed er det naturlig å tenke at dette er uordnet. Vi kan opplagt ikke velge samme elev to ganger, så det må være uten tilbakelegg.
> 8. Ingen skal gjøre mer enn én jobb, altså uten tilbakelegg. I tillegg er det forskjellige roller til trekningene, dermed er det ordnet. 

> [!abstract] Vurdering uke 3
> Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:
> 1. I bedriftsidrettslaget er det 20 medlemmer som spiller basket. På hvor mange måter kan det velges to personer som skal sitte i styret av basketballavdelingen?
> 2. I en klasse på 18 elever skal det velges ut en elevrådsleder og en vara. På hvor mange måter kan det gjøres på?
> 3. I en klasse er det 12 gutter og 10 jenter. På hvor mange måter kan man velge ut 4 gutter?
> 4. En student ved lærerutdanninga har møtt opp på alle obligatoriske undervisninger. Nå gjenstår det fire obligatoriske seminarer, og studenten vil komme over fraværsgrensa på 70% selv om de ikke møter på noen av seminarene. Studenten har derfor konkludert med at de står fritt til å velge om de vil møte opp eller ikke for hver av de fire seminarene. På hvor mange utvalg av seminarer kan de velge å gå på?

> [!note]- Løsning 
> 
> Besvarelsen må argumentere og begrunne sitt valg. Det _må_ ikke nødvendigvis stemme med forslaget under, men er det annerledes må begrunnelsen hvertfall være meningsfull!
> 1. Besvarelsen kan peke på at det ikke sies noe om rollene i styret. Dermed er det naturlig å tenke at dette er et uordna utvalg. Det er heller ikke tilbakelegg siden vi trekker mellom personene og vi ikke kan velge samme person to ganger.
> 2. Besvarelsen kan peke på at det skal velges roller (ordna), men det skal være forskjellige personer (uten tilbakelegg).
> 3. Besvarelsen kan peke på at vi har 12 gutter å velge mellom, men kan ikke velge samme (uten tilbakelegg). Siden det kun er en gruppe er det naturlig å tolke at rekkefølgen ikke har noe å si (uordna)
> 4. Besvarelsen kan peke på at det skal gjøres fire valg, der de i hvert valg velger mellom å delta og å ikke delta (to muligheter). De trekker mellom disse mulighetene hver gang, så det er med tilbakelegg. I tillegg er rekkefølgen betydelig fordi det avgjør hva slags innhold studenten får (eller ikke får) i seminarene, altså ordna utvalg med tilbakelegg.


> [!abstract] Vurdering uke 4
> Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:
> 1. Du trekker fem forskjellige kuler fra en urne som inneholder kuler nummerert fra 1 til 10. Hvor mange ulike utvalg kan du gjøre?
> 2. Du har en liste med 50 middager som du liker. Hver uke trekker du ut syv middagsretter som utgjør din ukesmeny. Hvor mange forskjellige ukesmenyer kan du lage?
> 3. Et lag skal spille 12 kamper. Du er interessert i sluttresultatene og registrerer resultatene i en tabell. I tabellen har du tre kolonner, seier, uavgjort og tap. Du setter en $x$ i riktig kolonne for hver kamp som spilles. Avgjør hvor mange måter tabellen kan se ut når de 12 kampene er spilt.
> 4. Du har konkludert med at du rekker 10 oppgaver hver gang det er en vurderingsøkt. Neste uke er det 40 mulige oppgaver å gjøre. Hvor mange mulige utvalg av oppgaver kan du velge ut?


> [!note]- Løsning 
> **Vurderingskriterier**
> 
> Besvarelsen må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!
> 1. Det er rom for flere tolkninger i besvarelsen. Oppgaveteksten er tydelig på at det trekkes forskjellige kuler fra urnen, dermed er det uten tilbakelegg. Om rekkefølgen betyr noe eller ikke er ikke selvsagt og begge deler kan argumenteres for. For eksempel er det naturlig å tenke seg at rekkefølgen ikke betyr noe siden det ikke er kommentert i teksten.
> 2. Dersom man velger å tolke det dit at en skal ha forskjellige middager hver dag i uken er det trekking uten tilbakelegg (men hvis man godtar flere middager er det med tilbakelegg). Om det er ordnet eller uordnet avhenger også av tolkningen. Det kan være naturlig å tenke seg at en tilegner hvert trekk til hver påfølgende dag, noe som gjør utvalget ordnet.
> 3. En tolkning kan være at vi trekker mellom de tre resultatene tolv ganger, dermed med tilbakelegg. I tillegg skal resultatene vi trekker bare plasseres i sine respektive kolonner og rekkefølgen betyr dermed ikke noe. Derfor er den naturlige tolkningen at dette er uordnet utvalg med tilbakelegg.
> 4. Vi kan åpenbart ikke velge samme oppgave to ganger og får utvalg uten tilbakelegg. Videre kan man tolke i begge retninger. En naturlig måte er å tenke at rekkefølgen ikke har noe å si, man skal tross alt gjøre de ti oppgavene uten at rekkefølgen påvirker noe.


## Medium

> [!abstract] 1
> Løs oppgavene fra mild


> [!abstract] 2
> Ved hjelp av fire eksempler, forklar utvalgene
>  1. ordna utvalg med tilbakelegg,
>  2. ordna utvalg uten tilbakelegg,
>  3. uordna utvalg uten tilbakelegg,
>  4. uordna utvalg med tilbakelegg.

> [!note]- Løsning 
> Se 
> - [[Kombinatorikk/5.3.1 Vi teller rekkefølger - ordna utvalg|ordna utvalg]]
> - [[Kombinatorikk/5.3.2 Vi teller ikke rekkefølger - uordna utvalg|uordna utvalg]]
> for å se eksempler og forklaringer.




> [!abstract] Vurdering uke 3
> 1. Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:
>     1. I bedriftsidrettslaget er det 20 medlemmer som spiller basket. På hvor mange måter kan det velges to personer som skal sitte i styret av basketballavdelingen?
>     2. I en klasse på 18 elever skal det velges ut en elevrådsleder og en vara. På hvor mange måter kan det gjøres på?
>     3. I en klasse er det 12 gutter og 10 jenter. På hvor mange måter kan man velge ut 4 gutter?
>     4. En student ved lærerutdanninga har møtt opp på alle obligatoriske undervisninger. Nå gjenstår det fire obligatoriske seminarer, og studenten vil komme over fraværsgrensa på 70% selv om de ikke møter på noen av seminarene. Studenten har derfor konkludert med at de står fritt til å velge om de vil møte opp eller ikke for hver av de fire seminarene. På hvor mange utvalg av seminarer kan de velge å gå på?
> 2. Ved hjelp av fire eksempler, forklar utvalgene
>     1. ordna utvalg med tilbakelegg,
>     2. ordna utvalg uten tilbakelegg,
>     3. uordna utvalg uten tilbakelegg,
>     4. uordna utvalg med tilbakelegg.



> [!note]- Løsning 
> 1. Besvarelsen må argumentere og begrunne sitt valg. Det _må_ ikke nødvendigvis stemme med forslaget under, men er det annerledes må begrunnelsen hvertfall være meningsfull!
>     1. Besvarelsen kan peke på at det ikke sies noe om rollene i styret. Dermed er det naturlig å tenke at dette er et uordna utvalg. Det er heller ikke tilbakelegg siden vi trekker mellom personene og vi ikke kan velge samme person to ganger.
>     2. Besvarelsen kan peke på at det skal velges roller (ordna), men det skal være forskjellige personer (uten tilbakelegg).
>     3. Besvarelsen kan peke på at vi har 12 gutter å velge mellom, men kan ikke velge samme (uten tilbakelegg). Siden det kun er en gruppe er det naturlig å tolke at rekkefølgen ikke har noe å si (uordna)
>     4. Besvarelsen kan peke på at det skal gjøres fire valg, der de i hvert valg velger mellom å delta og å ikke delta (to muligheter). De trekker mellom disse mulighetene hver gang, så det er med tilbakelegg. I tillegg er rekkefølgen betydelig fordi det avgjør hva slags innhold studenten får (eller ikke får) i seminarene, altså ordna utvalg med tilbakelegg.
> 2. Se [[Kombinatorikk/5.3.0 Trekninger (utvalg)|Trekninger (utvalg)]] og tilhørende notater.


> [!abstract] Vurdering uke 4
> 1. Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:
>     1. Du trekker fem forskjellige kuler fra en urne som inneholder kuler nummerert fra 1 til 10. Hvor mange ulike utvalg kan du gjøre?
>     2. Du har en liste med 50 middager som du liker. Hver uke trekker du ut syv middagsretter som utgjør din ukesmeny. Hvor mange forskjellige ukesmenyer kan du lage?
>     3. Et lag skal spille 12 kamper. Du er interessert i sluttresultatene og registrerer resultatene i en tabell. I tabellen har du tre kolonner, seier, uavgjort og tap. Du setter en $x$ i riktig kolonne for hver kamp som spilles. Avgjør hvor mange måter tabellen kan se ut når de 12 kampene er spilt.
>     4. Du har konkludert med at du rekker 10 oppgaver hver gang det er en vurderingsøkt. Neste uke er det 40 mulige oppgaver å gjøre. Hvor mange mulige utvalg av oppgaver kan du velge ut?
> 2. Ved hjelp av fire eksempler, forklar utvalgene
>     1. ordna utvalg med tilbakelegg,
>     2. ordna utvalg uten tilbakelegg,
>     3. uordna utvalg uten tilbakelegg,
>     4. uordna utvalg med tilbakelegg.


> [!note]- Løsning 
>  **Vurderingskriterier**
>  1. Besvarelsen må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!
>      1. Det er rom for flere tolkninger i besvarelsen. Oppgaveteksten er tydelig på at det trekkes forskjellige kuler fra urnen, dermed er det uten tilbakelegg. Om rekkefølgen betyr noe eller ikke er ikke selvsagt og begge deler kan argumenteres for. For eksempel er det naturlig å tenke seg at rekkefølgen ikke betyr noe siden det ikke er kommentert i teksten.
>      2. Dersom man velger å tolke det dit at en skal ha forskjellige middager hver dag i uken er det trekking uten tilbakelegg (men hvis man godtar flere middager er det med tilbakelegg). Om det er ordnet eller uordnet avhenger også av tolkningen. Det kan være naturlig å tenke seg at en tilegner hvert trekk til hver påfølgende dag, noe som gjør utvalget ordnet.
>      3. En tolkning kan være at vi trekker mellom de tre resultatene tolv ganger, dermed med tilbakelegg. I tillegg skal resultatene vi trekker bare plasseres i sine respektive kolonner og rekkefølgen betyr dermed ikke noe. Derfor er den naturlige tolkningen at dette er uordnet utvalg med tilbakelegg.
>      4. Vi kan åpenbart ikke velge samme oppgave to ganger og får utvalg uten tilbakelegg. Videre kan man tolke i begge retninger. En naturlig måte er å tenke at rekkefølgen ikke har noe å si, man skal tross alt gjøre de ti oppgavene uten at rekkefølgen påvirker noe.
>  2. Se [[Kombinatorikk/5.3.0 Trekninger (utvalg)|5.3.0 Trekninger (utvalg)]] og tilhørende dokumenter.



