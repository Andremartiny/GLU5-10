
## Medium

> [!abstract] 1
> Vi har et rutenett med $2 \times 5$ ruter. Vi skal først fargelegge fire ruter røde og så to gule.
> 1. Hvor mange måter kan vi gjøre det på?
> 2. Hvordan ville det blitt om vi først velger de to som skal være gule, og så de fire som skal være røde?
> 3. Hva om vi velger rutene som ikke skal fargelegges, så de fire som skal være røde?




> [!abstract] 2
> Du flipper en mynt 12 ganger og registrer om det blir kron eller mynt for hvert kast. 
> 1. Når du har kastet tolv ganger har du fått kron 5 ganger og mynt 7 ganger. På hvor mange måter kan dette ha skjedd (det vil si at for eksempel mynt 7 ganger på rad og så fem kron på rad er én måte og så videre)?
> 2. På hvor mange måter kan du enten få nøyaktig null, nøyaktig én eller nøyaktig to mynt på?
> 3. På hvor mange måter kan du få minst 3 mynt på?

> [!note]- Løsning 
> 
> 1. Spørsmålet handler rett og slett om, på hvor mange måter kan du stokke om på mynt og kron, når du har 5 kron og 7 mynt. Vi kan for eksempel tenke slik. Det er $\frac{12\cdot 11\cdot 10\cdot 9\cdot 8}{5!}=792$.
> 2. Det er kun én måte å få null mynt på. Å få nøyaktig én mynt kan skje på 12 måter, da det kan komme når som helst. To mynt kan skje på $\frac{12\cdot 11}{2} = 66$ måter. Totalt blir det $1+12+66 = 79$ måter å enten få null, en eller to mynt.
> 3. På hvor mange måter kan du få minst 3 mynt på? Det er to muligheter for hvert kast, totalt får vi $2^12 = 4096$ mulige utfall. Vi vet fra 2. at det er 79 som ikke gir minst tre mynt. Dermed er det $4017$ utfall som gir minst tre mynt.

> [!abstract] 3
> En lærer skal velge ut tre par til en komite. Det skal være tre par, en gutt og en jente i hvert par. Hvert av parene får en unik oppgave de skal ha ansvar for. Hvor mange måter kan læreren velge ut komiteen når det er 12 gutter og 15 jenter i klassen?

> [!note]- Løsning 
>  Når vi velger første par har vi 12 mulige gutter. For hver av guttene er det 15 muligheter, altså $12\cdot 15$. Neste par blir $11\cdot 14$ og siste blir $10\cdot 13$. Siden parene får unike roller blir sammensettingen av mulighetene $15\cdot 12\cdot 11\cdot 14\cdot 10\cdot 13 = \frac{15!}{9!} = 3603600$. 

> [!abstract] 4
> En lærer skal ta med seg 16 elever på kino. Det er to av elevene, Henrik og André, som nekter å sitte på siden av hverandre. Hvor mange måter kan de 16 elevene sitte, slik at Henrik og André slipper å sitte på siden av hverandre?


> [!note]- Løsning 
> Her er det lettere å finne antall omstokkinger som gjør at André og Henrik havner på siden av hverandre og deretter ta komplementet. Tenker vi André og Henrik som et par får vi 15 mulige plasser vi kan plassere de på. Videre kan André og Henrik bytte plass, som gir $30$ muligheter. For hver av de 30 mulighetene må vi plassere de resterende 14 elevene. Det gir derfor totalt $30\cdot 14!$ muligheter. Det er $16!$ muligheter for å stokke om elevene. Så antall kombinasjoner der Henrik og André ikke sitter ved hverandre blir $16!-30\cdot 14! = 14!(16\cdot 15 - 2\cdot 15) = 15!(16-2)=15!\cdot 14$.


> [!abstract] 5
> Du er lærer og skal dele elevene sine inn tilfeldige grupper for å jobbe på vertikale tavler. 
> 1. Det er seks elever og du skal dele de inn i to grupper på 3. Hvor mange måter kan dette gjøres på?
> 2. Det er ni elever og du skal dele de inn i tre grupper på 3. Hvor mange måter kan dette gjøres på?
> 3. Det er 24 elever og du skal dele de inn i tre grupper på 3. Hvor mange måter kan dette gjøres på?
> 4. Du har to elever, Henrik og André, som har kommet i en stor krangel i friminuttet og du har bestemt og holde de unna hverandre i timen. Derfor må Henrik og André to ikke havne på samme gruppe. Hvis det er 12 elever i klassen. På hvor mange måter kan du dele inn i fire grupper på 3, slik at Henrik og André ikke havner på samme gruppe?
> 5. Henrik og André blir venner igjen og håper at de kommer på gruppe sammen. I hvor mange av gruppesammensetningene av fire grupper på tre er André og Henrik på samme gruppe? 

> [!note]- Løsning 
> 1. Første gruppe på $\frac{6\cdot5\cdot4}{3!}$ måter (6 valg for første elev, 5 for andre 4 for tredje. Deler på 3! siden vi ikke bryr oss om rekkefølgen innad i gruppa). Når første gruppe er valgt er automatisk den andre også valgt. Men vi bryr oss ikke om rekkefølgen på gruppene, derfor blir det $\dfrac{\frac{6!}{3!3!}}{2}$.
> 2. Som i 1. ser vi at første gruppe kan lages på $\frac{9\cdot8\cdot7}{3!} = \frac{9!}{3!6!}$ måter, og andre gruppe på $\frac{6!}{3!3!}$måter. Da er tredje gruppe også lagt. Siden vi ikke bryr oss om rekkefølgene på gruppene må vi dele på $3!$. Det gir $\dfrac{\frac{9!}{3!6!}\cdot \frac{6!}{3!3!}}{3!} =\frac{9!}{3!3!3!}$
> 3. Vi skal lage seks grupper uten tilbakelegg der vi ikke bryr oss om rekkefølgen innad i gruppene ei heller rekkefølgen på gruppene. $\dfrac{\frac{24!}{3!21!}\cdot \frac{21!}{3!18!} \cdot \frac{18!}{3!15!}\cdot \frac{15!}{3!12!}\cdot\frac{12!}{3!9!}\cdot\frac{9!}{3!6!}\cdot \frac{6!}{3!3!}}{6!}$ eller bare $\frac{\frac{21!}{(3!)^6}}{6!}$. 21 fakultet for antall omstokkinger, hver tredje bolk er en gruppe hvor rekkefølge ikke har noe å si, derfor $(3!)^6$. De seks gruppene har heller ingenting og si, derfor $6!$. 
> 4. Vi bryr oss ikke om rekkefølge, så vi kan putte André og Henrik på gruppe 1 og 2. Dermed er det $\frac{10\cdot9}{2}$ måter å velge en gruppe til André. For hver gruppe André kan få er det er det $\frac{8\cdot7}{2}$ andre grupper Henrik kan havne i. Når gruppene til André og Henrik er valgt er det mulig å lage $\frac{6!}{3!3!2!}$ (fra oppgave a.). Totalt blir det $\frac{10!}{2!2!2!3!3!}$. 
> 5. Henrik og André blir venner igjen og håper at de kommer på gruppe sammen. I hvor mange av gruppesammensetningene av fire grupper på tre er André og Henrik på samme gruppe? Dersom André og Henrik kommer på gruppe vil det være $10$ mulige andre de kan komme på gruppe med. For hver av de 10 gruppene som kan lages, skal det lages tre andre grupper. Fra b. vet vi at dette kan gjøres på $\frac{9!}{3!3!3!}$ måter. Dermed blir det totalt $\frac{10\cdot9!}{3!3!3!}$ måter de kan komme på gruppe på.



> [!abstract] Vurdering uke 3
> Fem jenter er med i en kanonballturnering. Det er kun tre som skal spille hver omgang og de bestemmer seg for å trekke om hvem som skal spille neste omgang. De legger fem lapper i en hatt, der tre av hattene sier _Spille_. Deretter stiller de seg på rekke og trekker en etter en.
> 1. Avgjør hvor mange ulike lagoppstillinger de kan ende opp med?
> 2. Avgjør hvor mange av de ulike lagoppstillingene gir at førstemann i rekka får spille?
> 3. Avgjør hvor mange utfall som gir at andremann får lov til å spille?
> 4. Avgjør hvor mange utfall som gir at femtemann eller tredjemann får lov til å spille?

> [!note]- Løsning 
> Besvarelsen må svare på alle oppgavene på en forståelig og rett måte. For eksempel:
> 1. Vi er ute etter å trekke tre fra fem. Siden rollene bare er at de får spille, bryr vi oss ikke om rekkefølge. Dermed er det $\frac{5\cdot 4\cdot 3}{3!} = 10$ muligheter, der vi deler på $3!$ siden vi ikke bryr oss om rekkefølge.
> 2. La oss bare nummerere de fra 1 til 5. Spørsmålet kan sees på som, gitt tre lapper med _Spille_ og to tomme plasser. Hvor mange måter kan jeg sortere disse, der jeg låser én _Spille_-lapp på første plass. Dermed endrer spørsmålet seg til hvor mange måter kan vi sortere to tomme lapper og to _Spille_-lapper på fire posisjoner. Jo, det er $\frac{4\cdot 3}{2} = 6$ måter.
> 3. Med omformuleringen over ser vi at svarene på 3 blir helt lik.
> 4. Vi kan nå tenke oss at hvis vi ser etter antall lag som ikke inneholder femtemann eller tredjemann, så har vi _komplementet_ til utvalget vi er ute etter. Siden det kun er ett lag (første, andre og fjerdemann) som gir dette, må det være $10-1 = 9$ lag som inneholder femte- eller tredjemann.


## Spicy


> [!abstract] 1
> En lærer skal ta med seg 16 elever på skolekino. Det er to av elevene, Henrik og André, som nekter å sitte på siden av hverandre. 
> 1. Hvor mange måter kan de 16 elevene sitte, slik at Henrik og André slipper å sitte på siden av hverandre?
> 2. I tillegg til Henrik og André, så er det to andre som begynner å krangle i mens læreren kjøper billetter. Hvis du skal ta hensyn til både André og Henrik, samtidig som du tar hensyn til de tre andre elevene. Hvor mange mulige måter å arrangere elevene har du? 

> [!note]- Løsning 
> 1. Her er det lettere å finne antall omstokkinger som gjør at André og Henrik havner på siden av hverandre og deretter ta komplementet. Tenker vi André og Henrik som et par får vi 15 mulige plasser vi kan plassere de på. Videre kan André og Henrik bytte plass, som gir $30$ muligheter. For hver av de 30 mulighetene må vi plassere de resterende 14 elevene. Det gir derfor totalt $30\cdot 14!$ muligheter. Det er $16!$ muligheter for å stokke om elevene. Så antall kombinasjoner der Henrik og André ikke sitter ved hverandre blir $16!-30\cdot 14! = 14!(16\cdot 15 - 2\cdot 15) = 15!(16-2)=15!\cdot 14$.
> 2. Denne gangen blir det mer komplekst. Vi kan tenke slik. Hendelse $A$ er at André og Henrik ikke havner på siden av hverandre. Hendelse $B$ er at ingen av de tre havner på siden av hverandre. Det vi er interessert i antall utfall i $A\cap B$. Vi vet at addisjonssetningen sier $|A\cup B| = |A| + |B| - |A\cap B|$. Litt manipulering av likningen gir oss $|A|+|B|-|A\cup B| = |A\cap B|$. Planen er klar. Finn de tre mengdene.
> - Antall elementer i $A$ har vi fra a. 
> - Antall elementer i $B$ blir lik. 
> - For å finne antall elementer i $A\cup B$, tenker vi likt. Med ord er $A\cup B$ mengden der enten André og Henrik får sitte vekk fra hverandre, eller de to andre får sitte vekk fra hverandre eller begge. Vi ser på komplementet. Finner vi ut hvor mange måter der både André og Henrik kommer samtidig som de to andre kommer på siden av hverandre så vil komplementet til dette være at minst en av de sitter vekk fra hverandre, altså $A\cup B$. Heldigvis blir ideen nesten helt lik som i a. Forskjellen er nå at hvis André og Henrik havner én unna enden, så kan vi ikke plassere de to andre på utsiden av Henrik og André. Vi splitter opp i to tilfeller og får at dersom Henrik og André havner én unna endene (som kan skje på to måter), så kan Henrik og André også bytte plass. Da er det bare 12 mulige plasser å plassere det andre paret (som også kan stokkes om på to måter). Til slutt kan de 12 resterende elevene stokkes om på $12!$ måter. I dette tilfellet er det derfor $2\cdot 2 \cdot 12\cdot 2 \cdot 12!$ måter vi kan sette Henrik og André én unna endene og sette det andre paret på siden av hverandre. Sitter Henrik og André ikke én unna endene er det $13$ måter vi kan plassere de (og Henrik og André kan fortsatt bytte plass). Det andre elevparet kan nå settes på 13 forskjellige plasser, og de kan bytte plass. Til slutt kan de resterende 12 elevene stokkes om på $12!$ måter. Totalt får vi $2\cdot 2\cdot12\cdot 2\cdot12!+13\cdot2\cdot13\cdot2\cdot12!$ eller $12!\cdot2^2(2\cdot 12+13^2)$. Det betyr at $|A\cup B| =16!-12!\cdot2^2(2\cdot12+13^2)$. Svaret på oppgaven blir derfor $2\cdot 15!\cdot 14-12!\cdot 2^2(2\cdot 12+13^2)$


> [!abstract] 2
> Du er lærer og skal dele elevene sine inn tilfeldige grupper for å jobbe på vertikale tavler. 
> 1. Det er 24 elever og du skal dele de inn i tre grupper på 3. Hvor mange måter kan dette gjøres på?
> 2. Du har to elever, Henrik og André, som har kommet i en stor krangel i friminuttet og du har bestemt og holde de unna hverandre i timen. Derfor må Henrik og André to ikke havne på samme gruppe. Hvis det er 12 elever i klassen. På hvor mange måter kan du dele inn i fire grupper på 3, slik at Henrik og André ikke havner på samme gruppe?
> 3. Henrik og André blir venner igjen og håper at de kommer på gruppe sammen. I hvor mange av gruppesammensetningene av fire grupper på tre er André og Henrik på samme gruppe? 
> 4. Det er kun 11 av de 12 elevene som møter opp. Du fjerner ett kort, slik at du får én gruppe på to og tre grupper på tre. Hvor mange ulike grupper, med én gruppe på to og tre grupper på tre, kan du lage?
> 5. Neste time er det kun 10 av de tolv elevene som møter. Du fjerner nå to kort, ett fra to grupper, slik at du skal lage to grupper på to og tre grupper på tre. Hvor mange forskjellige gruppesammensettinger kan du nå ende opp med?

> [!note]- Løsning 
> 1. Innad i gruppene er rekkefølge ikke viktig, rekkefølgen på gruppene er heller ikke viktig. Vi kan lage 8 grupper, som kan stokkes om på $8!$ måter. Hver gruppe kan stokkes om på $3!$ måter. Dermed får vi $\frac{24!}{8!(3!)^8}$.
> 2. Fra 1. kan vi konkludere med at det er $\frac{12!}{4!\cdot(3!)^4}$ mulige gruppesammensettinger, der vi ikke bryr oss om rekkefølgen innad i gruppene, ei heller på rekkefølgen av gruppene. Vi finner antall gruppesammensettinger der André og Henrik havner på gruppe og tar komplementet. Siden vi ikke bryr oss om rekkefølgen på gruppene kan vi plassere Henrik og André på gruppe 1. De kan komme på gruppe med $10$ andre elever. Deretter skal vi lage 3 andre grupper, som kan gjøres på $\frac{9!}{3!\cdot(3!)^3}$ måter. Vi får altså at det er $\frac{10\cdot 9!}{3!\cdot(3!)^3}$ måter å plassere Henrik og André på gruppe. Antall sammensetninger der de ikke er på gruppe blir $\frac{12!}{4!\cdot(3!)^4} -\frac{10\cdot 9!}{3!\cdot(3!)^3}$
> 3. Svaret har vi fra forrige oppgave. $\frac{10\cdot 9!}{3!\cdot(3!)^3}$.
> 4. Det er kun 11 av de 12 elevene som møter opp. Du fjerner ett kort, slik at du får én gruppe på to og tre grupper på tre. Hvor mange ulike grupper, med én gruppe på to og tre grupper på tre, kan du lage? Det finnes $\frac{11\cdot10}{2!}$ måter å lage en gruppe på 2. For hver av de gruppene kan vi lage tre grupper på tre på $\frac{9!}{3!\cdot(3!)^3}$ måter. Totalt får vi $\frac{10\cdot10}{2!}\frac{9!}{3!\cdot(3!)^3}\cdot\frac{9!}{3!\cdot(3!)^3}$ måter.
> 5. Det er $\frac{\frac{10\cdot9}{2!}\cdot \frac{8\cdot7}{2!}}{2}$ måter å velge to grupper på to, merk at vi deler på 2 fordi rekkefølgen på de to gruppene på to ikke har noe å si.. Det er på samme måte $\frac{6!}{3!3!2!}$ måter å velge to grupper på tre etterpå (deler igjen på 2 fordi rekkefølgen på de to gruppene på tre ikke har noe å si). Totalt blir det $\frac{10!}{(2!)^4(3!)^2}$ måter å velge ut to grupper på to og tre grupper på. 



> [!abstract] 3
> Noen av studentene i MA-173 har overbevist seg om at det er nyttig å lære seg kombinatorikk for å bli god i poker. For å komme i gang, undersøker de noen grunnleggende situasjoner. <br><br>Man har alltid av 2 kort på hånden når man spiller poker. På slutten av et pokerspill er det alltid 5 kort på bordet. 
> 1. Hvor mange ulike hender med 2 kort kan man ha?
> 2. Når du har fått dine to kort på hendene. Hvor mange ulike kombinasjoner av fem kort på bordet kan dukke opp? <br><br>En pokerhånd består av fem kort.
> 3. Hvor mange ulike pokerhender finnes det?
> 4. En veldig god pokerhånd er fire like, da betyr det at du har fire like kort, samt ett ekstra kort. Hvor mange ulike pokerhender gir fire like?<br><br>I en kortstokk omtales ofte, spar, hjerter, kløver og ruter som de fire fargene i kortstokken. Kløver og spar er ofte sorte og hjerter og ruter er ofte røde. For å unngå misforståelser kommer vi til å bruke ordet farge, som de fire fargene forklart over.
> 5. En annen veldig god hånd er det man kaller en flush. Da har du fem kort i samme farge (for eksempel, hjerter to, hjerter 3, hjerter 6, hjerter 10 og hjerter knekt). Hvor mange ulike hender er en flush?
> 6. Du har to rutere på hånden, og det er kommet tre kort ut på bordet. To av disse er også rutere.  



> [!abstract] Vurdering uke 3
> Du har skaffet deg en rar kortstokk med tolv kort. Det er
> -  fire kort, markert 1 til 4 er røde,
> -  fire kort, markert 1 til 4 er blå og 
> -  fire kort markert 1 til 4 er grønne. 
> 
> Du skal spille mot Henrik og dere trekker begge tre kort til hånden deres.
> 
> 1. Hvor mange ulike hender kan _du_ trekke?
> 2. Hvor mange ulike hender kan _du_ trekke som inneholder nøyaktig to blå kort?<br> <br>Når dere begge har trukket tre kort, sier vi at vi har et spill, der du har tre kort og Henrik har tre kort på hånden. Ulike hender fører til ulike spill.
> 3. Forklar at det er $\frac{12\cdot11\cdot10}{3!}\cdot \frac{9\cdot8\cdot7}{3!}$ ulike spill kan vi få.
> 4. Hvor mange ulike spill kan vi få, der minst én av dere har to røde kort på hånden?


> [!note]- Løsning 
> 1. $\frac{12\cdot11\cdot10}{3!}$
> 2. $\frac{4\cdot3}{2} \cdot8 =42$.
> 3. Det er $\frac{12\cdot11\cdot10}{3!}$ mulige hender som André kan få. Vi deler på $3!$ fordi vi ikke bryr oss om rekkefølge. Følgelig er det $\frac{9\cdot8\cdot7}{3!}$, hender Henrik kan få. For hver av hendene til André kan de settes sammen med de ulike hendene Henrik kan få, derfor tar vi produktet.
> 4. Vi tolker dette som nøyaktig 2 røde kort på hånden. <br><br>Da kan vi finne, $A$, antall hender der André har to på røde på hånden, og ikke bryr seg om hva Henrik har. Tilsvarende kan vi finne, $B$, antall hender der Henrik har 2 røde og vi ikke bryr oss om hva André har. Da er antallet i $A$ likt $B$. Vi kan da finne antallet i $A\cap B$ og finne antallet i $A\cup B$ ved å legge sammen antallet i $A$ og $B$ og trekke fra antallet i snittet. <br><br> Siden fargene er symmetrisk vet vi fra 2. at svaret er at det er $42$ hender der André har to røde. For hver av de finnes det 9 resterende kort. Henrik kan lage $\frac{9\cdot8\cdot7}{3\cdot2\cdot1}=84$ ulike hender fra de. Totalt blir det $42\cdot 84 = 2\cdot 42^2$ antall hender i $A$. Det er like mange i $B$<br> <br>  Vi må nå finne snittet. Hvis André har to røde kort på hånda, og Henrik også skal ha det, så vil han ha de to resterende og altså ikke ha noe valgmuligheter i røde kort. André har ett av de 8 kortene som ikke er røde, så det er bare 7 kort igjen han kan sitte med. Dermed er det bare 7 mulige hender han kan ha, for hver av de $42$ hendene André kan ha. Totalt får vi $42\cdot7$ i snittet. <br><br> Antallet vi er ute etter ser vi nå er $2\cdot2\cdot42^2-7\cdot42=42(4\cdot42-7)$.

