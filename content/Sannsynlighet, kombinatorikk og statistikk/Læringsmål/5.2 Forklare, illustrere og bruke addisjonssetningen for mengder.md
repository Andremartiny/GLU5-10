
## Mild

> [!abstract] 1
> Ved hjelp av et eksempel og en illustrasjon, forklar addisjonssetningen for mengder. 
> 

> [!note]- Løsning 
> Se [[Sannsynlighet, kombinatorikk og statistikk/5.4.1 Addisjonssetningen|Addisjonssetningen]]

> [!abstract] 2
> På en skole må elevene ha minst ett fremmedspråk. De kan enten ha tysk eller fransk. 
> 1. I en klasse er det 18 elever som har fransk og 22 elever som har tysk. Hvor mange elever er det som har begge deler dersom det er 32 stykker i klassen?
> 2. I en klasse er det 22 elever som har fransk og 30 elever som har tysk. Hvor mange elever er det i klassen dersom det er 10 stykker som har begge deler?
> 3. I en klasse er det 25 elever som har tysk og 6 elever som har både tysk og fransk. Hvor elever er det som har *kun* tysk, dersom det er 40 stykker i klassen?

> [!note]- Løsning 
> Lag illustrasjoner selv.
> 1. Ser at $18+22= 40$. Vi har altså dobbelttelt $8$. Det må også bety at det er $8$ som har både tysk og fransk.
> 2. Addisjonssetningen gir at $22+30-10 = 42$.
> 3. Vi trenger kun informasjonen at det er 25 som har tysk og 6 som har både og. Det må bety at det er $25-6=19$ som *kun* har tysk. 


## Medium

> [!abstract] 1
>  I en klasse med 50 elever leste alle minst ett språk, fransk eller spansk. 30 tok fransk og 22 tok begge. Hvor mange leste kun spansk? 

> [!note]- Løsning 
> Siden det er 30 som tar fransk må det være 20 som kun tar spansk.

> [!abstract] 2
> På en folkehøgskole er det 148 elever. Skolen har en filmgruppe, en esportgruppe og en sportsgruppe. Det er 66 elever i filmgruppa, 48 elever i esportsgruppa og 71 elever med i sportsgruppa. 13 elever er med i både film- og esportsgruppa, 22 elever kombinerer esport og sport og 17 elever er med i både sport- og filmgruppa. Fem elever var med i alle tre gruppene.
> 1. Hvor mange elever er ikke med i noen av de tre gruppene?
> 2. Hvor mange elever er med i nøyaktig to grupper?
> 3. Hvor mange elever er med i bare filmgruppa?

> [!note]- Løsning 
> I første omgang, når vi tegner opp ser det slik ut <br>![](https://raw.githubusercontent.com/Andremartiny/MA-173/4bab8e247991c059d6b8f2c9e09632f68b22f4cf/img/sannsyn/komsan.drawio.svg)<br>Da kan vi først se at vi får $13-5 = 8$ som kun driver med esport og film. På samme måte er det $17$ som kun driver med esport og sport, og $12$ som driver med film og sport. Nå kan vi enkelt finne antall som kun driver med film, fordi det er de som driver med film (66), minus de som kun driver med esport og film (8), minus de som kun driver med film og sport (12) og minus alle (5). Gjør vi det for de to andre aktivitetene får kan vi oppdatere bildet slik <br>![](https://raw.githubusercontent.com/Andremartiny/MA-173/89b4f1ec327799eb2d34785da491693a83dff0d3/img/sannsyn/komsan2.drawio.svg)<br>
> 1. Teller vi nå alle delene får vi $41+8+18+17+37+12+5 = 138$. Det betyr at det er 10 som ikke deltar på noen av aktivitetene.
> 2. Igjen kan vi nå bare telle, $8+17+12 = 37$.
> 3. Her er det bare å se, det er 41.

> [!abstract] 3
> Henrik har en tresifret kombinasjon på sykkellåsen sin. Du får vite at koden inneholder en toer (minst), men er ikke et partall. Avgjør hvor mange gjenværende muligheter det er.
> - Illustrer problemet i et Venn-diagram og bruk dette til å forklare addisjonssetningen.  

> [!note]- Løsning 
> Siden tallet ikke kan være et partall, så kan toer(ne) kun være på første og andre posisjon og på tredje posisjon kan vi velge fritt mellom oddetallene (5 muligheter). Vi begynner med å splitte i tre disjunkte tilfeller:
>  1. Enten er det en toer på første posisjon, men ikke på andre. Vi kan altså ha kombinasjonene $2x$, der $x$ er et siffer som ikke er $2$ (altså 9 muligheter). For hver av de $9$ sifrene kan vi kombintere det med et av fem oddetall. Altså totalt $9\cdot 5 = 45$ muligheter i dette tilfellet.
>  2. Eller så er det ikke en toer på første posisjon, men på andre $x2$, der $x$ er et siffer som ikke er $2$ (altså 9 muligheter). Tilsvarende som over får vi $45$ muligheter.
>  3. Eller $22$. Her er det kun siste siffer som kan endre på seg, og vi har derfor 5 muligheter.
   Siden vi nå har delt mulighetene våre i tre tilfeller som dekker alle mulighetene, og i tillegg ikke overteller noe (er disjunkt), så sier addisjonsprinsippet at antallet er $45+45+5 = 95$.


> [!abstract] 4
> André har en tresifret kombinasjon på sykkellåsen sin. Du får vite at koden inneholder minst én ener og minst én toer. Du regner deg fram til at det er 271 koder som inneholder minst én ener, og 271 koder som inneholder minst én toer. I tillegg er det 512 av de totalt 1000 mulighetene som hverken inneholder enere eller toere. Hvor mange forskjellige koder kan André ha på sin lås?
> - Illustrer problemet i et Venn-diagram og bruk dette til å forklare addisjonssetningen.  


> [!note]- Løsning 
> Vi kan tegne opp et Venn-diagram som under og argumentere ved hjelp av dette. Vi ser at å inneholde enten minst én ener eller minst én toer (eller begge) er $1000-512 = 488$. Vi ser også at hvis vi tar $271+271$, så vil vi overtelle snittet mellom de to mengdene tegnet på. Siden addisjonsprinsippet tilsier at $271+271 - \text{ snittet }$ gir oss antall mengder i unionen og at dette skal bli $488$, så må snittet være $542-488 = 52$. Siden det er denne mengden vi er ute etter har vi nå svaret. <br>![](https://raw.githubusercontent.com/Andremartiny/MA-173/main/img/sannsyn/%C3%B8vingl%C3%A5ser.svg)

> [!abstract] 5
>  Det er $30$ tall under $61$ som er delelig på 2 fordi ${611 \over 2} = 30+ \text{én i rest}$. <br>Hvor mange tall under 61 er delelig på enten 2 eller 5? Besvarelsen må inneholde en illustrasjon som får fram hvordan du har løst problemet.
>  - Illustrer problemet i et Venn-diagram og bruk dette til å forklare addisjonssetningen.  

> [!note]- Løsning 
> Ved å illustrere kan vi se se på mengdene som er delelig på 4, 11 og 59. Tallet $59$ er et primtall har ingen felles multiplum med $4$ og $11$ som er mindre enn $121$. Tallene $11$ og $4$ har derimot minste felles multiplum lik $44$. Derfor vil alt i 44 gangen overtelles når vi tar antall tall i 4 gangen og tall i 11 gangen. Vi ser at $44$, $88$ og $132$ er de tre første verdiene i 44-gangen. Dermed overteller vi bare 2 tall. Snittet mellom de andre mengdene er tomme. Vi får altså at det er $30$ tall delelig på 4, og 10 tall delelig på 11 (eventuelt 11 hvis en leser feil og ikke ser at der er *under* 121) og 2 tall delelig på 59 under 121. Totalt får vi dermed $30+10-2+2 = 40$ tall delelig på enten 4, 11 eller 59. <br>![](https://raw.githubusercontent.com/Andremartiny/MA-173/c1f00b3259d9c7cb4ea12663032f23ea7c68da8b/img/sannsyn/sannsyn123.drawio.svg)



> [!abstract] 6
> Det er $30$ tall under $121$ som er delelig på 4 fordi ${121 \over 4} = 30+ \text{én i rest}$. <br>Hvor mange tall under 121 er delelig på enten 4, 11 eller 59? Besvarelsen må inneholde en illustrasjon som får fram hvordan du har løst problemet.
> - Illustrer problemet i et Venn-diagram og bruk dette til å forklare addisjonssetningen.  
