
## Mild


> [!abstract] 1
> Forklar, ved hjelp av en passende illustrasjon, addisjonssetningen for sannsynligheter.


## Medium


> [!abstract] 1
>  Du skal trekke et kort fra en kortstokk.
>  1. Hva er sannsynligheten for å trekke en hjerter eller trekke en dame? Lag en illustrasjon av problemet, som viser hvordan addisjonsprinsippet brukes.
>  2. Hva er sannsynligheten for å trekke en hjerter eller en spar? Lag en illustrasjon av problemet, som viser hvordan addisjonsprinsippet brukes.

> [!note]- Løsning 
> Det er 52 kort, 13 i samme farge. Illustrasjoner lages selv.
>    1. Det er 13 hjerter man kan trekke og fire damer. Det er én dame som er hjerter. Dermed får vi $P(\text{trekke hjerter eller dame}) = \frac{13}{52}+ \frac{4}{52}- \frac{1}{52}= \frac{16}{52}$.
>    2. Det er ingenting felles mellom utfallene, så vi får $P(\text{trekke hjerter eller spar}) = \frac{13}{52}+\frac{13}{52}= \frac{1}{52}$.



> [!abstract] 2
> Du skal trekke to kort fra en kortstokk.
>    1. Hva er sannsynligheten for å trekke to hjerter, eller to bildekort? Lag en illustrasjon av problemet, som viser hvordan addisjonsprinsippet brukes.
>    2. Hva er sannsynligheten for å trekke to hjerter, eller trekke en femmer og en sekser? Lag en illustrasjon av problemet, som viser hvordan addisjonsprinsippet brukes.




> [!note]- Løsning 
> Det er 52 kort, 13 i samme farge. Bildekortene er knekt, dame og konge. Illustrasjoner lages selv. 
> 1. Det er $\frac{52\cdot51}{2} = 1326$ mulige kombinasjoner av to kort vi kan trekke. Det er $\frac{13\cdot12}{2}=78$ måter å trekke to hjerter. Det er totalt 12 bildekort og dermed $\frac{12\cdot11}{2}=66$ måter å trekke to bildekort på. Av disse vil det være tre måter å trekke to bildekort der begge er hjerter. Vi får dermed $P(\text{to hjerter eller to bildekort}) = \frac{78}{1326}+\frac{66}{1326}- \frac{3}{1326} =\frac{141}{1326}$.
> 2. Det er fire valg for femmeren og fire for sekseren, totalt $4\cdot 4 = 16$ måter å velge ut en femmer og en sekser. Det er kun én av disse som gir hjertere. Vi får $P(\text{trekke to hjerter eller fem og seks}) = \frac{78+16-1}{1326} =\frac{93}{1326}$.

