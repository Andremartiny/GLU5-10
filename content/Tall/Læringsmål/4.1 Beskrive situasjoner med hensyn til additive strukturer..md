
## Mild

> [!abstract] 1
> Forklar kort, og gi eksempler på hver av de additive strukturene *økning, komplettering, forening, sammenlikning* og *oppheving av minskning*. 


> [!abstract] 2
> Forklar kort, og gi eksempler på tilsvarende strukturer for subtraksjon. 


> [!abstract] Vurdering uke 4
> 1. Beskriv tre situasjoner som har addisjon som modell med henholdsvis økning, forening og additiv sammenlikning som struktur.
> 2. Velg én av situasjonene over. Omformuler den slik at det er rimelig å si at den har samme struktur, men med subtraksjon som modell.


> [!note]- Løsning 
>  Vurderingskriterier
>  
>  1. Besvarelsen må inneholde tre situasjoner som beskriver økning, forening og additiv sammenlikning.
>  2. Besvarelsen må omformulere en av situasjonene beskrevet i 1.
>   
>  Se Alfa s. 47–49, 51–52.


## Medium


> [!abstract] 1
> Avgjør hvilken additiv struktur situasjonene svarer til. Spesifiser også hva som er ukjent der det er relevant. Merk at én og samme situasjon kan tolkes både som addisjon og subtraksjon.
>    1. Arne hadde litt penger i lommeboka. Han samler og panter flasker for 167 kroner. Nå har han 527 kroner. Hvor mye hadde han fra før?
>    2. I bilen på vei til butikken for å pante, satte Arne opp farta med 12 km/t til 73 km/t. Hvor høy fart holdt han før fartsøkninga?
>    3. Forrige gang Arne pantet, fikk han 234 kroner. Hvor mye mer var det enn denne gang?
>    4. For å få råd til egen pantemaskin, mangler Arne 12 364 kroner. Hvor mye koster en pantemaskin?
>    5. Arne innser at prosjekt «egen pantemaskin» ikke lar seg gjennomføre uten hjelp. Han slår seg sammen med Anne. De har til sammen 9 530. Hvor mange penger har Anne?
>    6. Etter en tids hardt innsamlingsarbeid, kjøper Arne og Anne omsider en pantemaskin. De sitter da igjen med 421 kroner. Hvor mye penger hadde før de kjøpte maskinen?


> [!note]- Løsning 
> 1. Arne hadde litt penger i lommeboka. Han samler og panter flasker for 167 kroner. Nå har han 527 kroner. Hvor mye hadde han fra før? Økning, ukjent utgangspunkt. $\_\_ + 167 = 527$ eller $527 - 167 = \_\_$. **Eller** forening, total kjent: slår sammen mengde 1: penger i lommeboka med mengde 2: pantepenger.
> 2. I bilen på vei til butikken for å pante, satte Arne opp farta med 12 km/t til 73 km/t. Hvor høy fart holdt han før fartsøkninga? Samme som over.
> 3.  Forrige gang Arne pantet, fikk han 234 kroner. Hvor mye mer var det enn denne gang? Sammenlikning, ukjent differanse. $167 + \_\_ = 234$ eller $234 - 167 = \_\_$.
> 4.  For å få råd til egen pantemaskin, mangler Arne 12 364 kroner. Hvor mye koster en pantemaskin? Komplettering/mangel, ukjent total: $har + mangler = ?$ eller $? - mangler = har$, eller $? - har = mangler$.
> 5.  Arne innser at prosjekt «egen pantemaskin» ikke lar seg gjennomføre uten hjelp. Han slår seg sammen med Anne. De har til sammen 9 530. Hvor mange penger har Anne? Sammenslåing, total kjent.
> 6.  Etter en tids hardt innsamlingsarbeid, kjøper Arne og Anne omsider en pantemaskin. De sitter da igjen med 421 kroner. Hvor mye penger hadde før de kjøpte maskinen? Oppheving av minskning.


> [!abstract] Vurdering uke 4
>
> 1. I hver situasjon under, argumenter for to additive strukturer det er rimelig å si at situasjonen er et eksempel på. Oppgi i hvert tilfelle addisjons- eller subtraksjonsstykket som passer.
>     1. Henrik hiver to dartpiler. Første pil treffer $18$, andre pil $17$. Hvor mange poeng fikk han?  
>     2. André samler enhjørning-klistremerker. En pakke klistremerker koster $349$, men stakkars André har bare $200$ kroner. Hvor mye mer trenger han for å få råd?
> 2. Lag en oppgave til $150 + {\_\_} =225$ med additiv sammenlikning som struktur.


> [!note]- Løsning
>  Vurderingskriterier
> 1. To struktur må angis med rimelig begrunnelse. Begge mulige regnestykker må med.
>     1. kan være forening, økning 18 + 17 = \_\_
>     2. kan være komplettering, økning eller sammenlikning: 200 + \_\_ = 349 
> 2. Oppgaven må rimelig kunne sies å være et eksempel på sammenlikning.

