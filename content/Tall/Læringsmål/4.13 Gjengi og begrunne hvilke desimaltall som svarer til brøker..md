

## Mild

> [!abstract] 1
> Forklar og gi eksempler på endelig, periodisk og uendelig
   ikke-periodisk desimaltall.

> [!abstract] 2
>  Hvilke brøker svarer til endelige og hvilke svarer til periodiske
   desimaltall?

## Medium

> [!abstract] 1
> Gjør om til desimaltall. Fremgangsmåte, strategi eller begrunnelse for omgjøringen må komme tydelig frem.
> 1. $\frac{6}{5}$
> 2. $\frac{4}{15}$ 
> 3. $\frac{7}{2}$ 
> 4. $\frac{12}{30}$ 
> 5.  $\frac{14}{450}$ 
> 6.  $\frac{3}{40}$


> [!note]- Løsning 
> Under gis noen måter å argumentere på: 
> 1. Kan gjøres om til $\frac{12}{10}$, derfor endelig.  
> 2. Brøken er forkorta mest mulig og inneholder faktoren 3 i nevner, periodisk.
> 3. Deler på 2, endelig.
> 4. Forkorter man med $3$ får man $\frac{4}{10}$, endelig.
> 5. Forkort med $7$ og få $\frac{2}{80}= \frac{1}{40}$, altså en tiendedel av $\frac{1}{4}$, endelig.
> 6. Nesten samme argument som over, endelig.



> [!abstract] 2
> Gjør om til brøk maksimalt forkortet brøk. Fremgangsmåte, strategi eller begrunnelse for omgjøringen må komme tydelig frem.
> 1. $0,21$
> 2. $0,0202$
> 3. $3,333$

> [!note]- Løsning 
> Under er typisk strategi. Skriv som brøk ved å bruke posisjonssystemet vårt, deretter forkorte.
> 1. $0,21 = \frac{21}{100}$.
> 2. $0,0202 = \frac{202}{10000} = \frac{101}{5000}$. Siden 101 er primtall er den maksimalt forkortet.
> 3. $3,333 = 3+ \frac{333}{1000} = 3 + \frac{3\cdot 111}{1000} = 3 + \frac{3\cdot 3\cdot 37}{1000} = \frac{1333}{1000}$.
> 4. $\frac{8}{10}= \frac{4}{5}$.


## Spicy


> [!abstract] 1
>  Alle brøkene som svarer til endelige desimaltall, har en felles egenskap. forklar hvilken det er, og gi en begrunnelse for at det er slik.

> [!note]- Løsning 
> Alle brøkene som svarer til endelige desimaltall, har en felles egenskap. Forklar hvilken det er, og gi en begrunnelse for at det er slik. De har til felles at når maksimalt forkorta, er 2 og 5 eneste primfaktorer i nevneren. For at en brøk skal være et endelig desimaltall, må den kunne utvides til 10-, 100- eller 1000- deler og så videre, altså til en brøk med tierpotens til nevner (fordi det er det desimaltall er). Siden 2 og 5 er de eneste primfaktorene i $10^{n}$, kan vi ikke ha andre faktorer i nevner om brøken skal ha endelig desimalutvikling.



> [!abstract] 2
> Brøkene som ikke svarer til endelige desimaltall, gir periodiske desimaltall. Begrunn hvorfor det er slik.


> [!note]- Løsning 
> Brøkene som ikke svarer til endelige desimaltall, gir periodiske desimaltall. Begrunn hvorfor det er slik. Skal vi gjøre om brøker til desimaltall, kan vi dele. For eksempel finner vi 3/7 som desimaltall ved å dele 3 på 7. Når vi gjør dette ved hjelp av divisjonsalgoritmen, deler vi ut så mye vi kan, gjør om resten til neste posisjon (3 enere til 30 tideler for eksempel), og «trekker ned» sifferet som angir hvor mye vi har fra før av den posisjonen. <br> <br>Når vi deler på for eksempel syv, er det bare syv mulige rester vi kan få, nemlig 0, 1, 2, ... og 6. Det betyr at vi før eller siden (innen seks steg, for divisjonen vil jo ikke gå opp på noe tidspunkt) vil få en rest vi har hatt tidligere når vi utfører divisjonsalgoritmen. Og da vil vi nødvendigvis få en gjentakelse av stegene fra første gang vi fikk den resten; vi havner i en «periode-loop». Det er også verdt å merke seg at vi ikke kan få 0 som rest, for da er algoritmen ferdig, som betyr at vi fikk en endelig desimalutvikling. Det ville i så fall betydd at vi kunne skrevet tallet som en brøk med en tierpotens som nevner, noe 3/7 åpenbart ikke kan. 