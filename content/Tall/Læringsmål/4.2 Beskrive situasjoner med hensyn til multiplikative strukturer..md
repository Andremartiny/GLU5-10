
## Mild

> [!abstract] 1
> Forklar kort, og gi eksempler på hver av de multiplikative strukturene *like grupper, rate, sammenlikning, kombinatorisk situasjon* og *rektangulært arrangement*. 


> [!abstract] 2
> Forklar kort, og gi eksempler på *delingsdivisjon* og *målingsdivisjon*. 

## Medium



> [!abstract] 
> Avgjør hvilken multiplikativ struktur situasjonene svarer til. Spesifiser også hva som er ukjent der det er relevant. Merk at én og samme situasjon kan tolkes både som multiplikasjon og divisjon.
> 1. Arne rydder i flaskesamlinga si for lettere å kunne telle over hvor mange panteflasker han har. Han fyller 12 bæreposer, alle med 13 flasker. Hvor mange flasker har Arne?
> 2. Anne, som konsekvent bidrar betydelig mer enn Arne i deres felles prosjekter, har 624 flasker. Hvor mange flere har hun i forhold til Arne?
> 3. Med 3 kroner i pant per flaske, hvor mye hanker de inn når de panter flaskene sine?
> 4. Hensikten med pantingen denne gangen, er å kjøpe garn for å strikke et rektangulært teppe. (Teppet skal ligge foran den nye panteautomaten deres for å hindre søl på gulvet.) Teppet skal ha et areal på 3,2 m2 og være to meter den ene veien. Hvor langt skal det være den andre veien?
> 5. Arne og Anne er estetisk bevisste og ønsker å lage et dekorativt, stripet teppe i to farger. I garnbutikken selger de garn i fem ulike farger. Hvor mange tepper kan de velge å strikke?
> 6. Etter å ha betalt for garnet, hadde Arne og Anne 164 kroner igjen som de fordeler likt mellom seg. Hvor mye får hver?
> 7. Hver fargestripe måler fem centimeter nedover den lengste sida. Hvor mange striper har teppet?



> [!note]- Løsning 
> Avgjør hvilken multiplikativ struktur situasjonene svarer til.
> Spesifiser også hva som er ukjent der det er relevant. Merk at én og
> samme situasjon kan tolkes både som multiplikasjon og divisjon.
> 1. Like grupper.
> 2. Sammenlikning.
> 3. Rate.
> 4. Rektangulært arrangement.
> 5. Kombinatorisk situasjon.
> 6. Like grupper: delingsdivisjon.
> 7. Like grupper: målingsdivisjon.