## Mild - Beskrive eksplisitt og rekursiv sammenheng med ord, og vise i figuren.

> [!abstract] 1
>  Se på figurtallene under.
>  
>   1. Gi en så kort og presis verbal beskrivelse du kan av hvordan figurene vokser (rekursiv sammenheng).
>   2. Illustrer den rekursive sammenhengen i figurene.
>   3. Gi en beskrivelse av den eksplisitte sammenhengen mellom figurnummer og figurtall (presisjon er målet her også).
>   4. Vis den eksplisitte sammenhengen i figurene.
>  
>  ![](https://raw.githubusercontent.com/Andremartiny/MA-173/main/img/tallteo/image2.png)

> [!note]- Løsning 
> 1. Dette kan gjøres på flere måter. For eksempel kan en se forrige figur i neste, og peke på hva som er lagt til for å bygge den nye figuren. Vi kan også peke på at figuren består av to deler. En trekant, som står på et rektangel. For å lage neste figur så skyv trekanten opp og legg til en bunn på størrelse $n+1$. Rektangelet skal øke én i høyde og én i bredde også. Dermed må vi legge til $n$ og $n-1$. Totalt legger vi altså til $3n$. 
> 2. Under er sammenhengen markert. De grønne er forrige figur, det røde er det som legges til i trekanten, det blå er bunnen som legges til i rektangelet, og det gule er siden som legges til i rektangelet. <br> ![Rekursiv sammenheng](https://raw.githubusercontent.com/Andremartiny/MA-173/main/img/tallteo/rekursiv.svg) 
> 3. Vi kan nå bruke dekomponeringen vi har brukt til å beskrive den rekursive sammenhengen. For figur $P_n$ har vi trekanttall $n+1$ minus toppen ($-1$). Det gir $T_{n+1}-1 = \frac{(n+1)(n+2)}{2}-1$. Rektangelet er alltid $n(n-1)$. 
> 4. Vi får at den eksplisitte formelen er $\frac{(n+1)(n+2)}{2}-1+n(n-1)$.

> [!abstract] 2
> Se på figurtallene under.
>  
>   1. Gi en så kort og presis verbal beskrivelse du kan av hvordan figurene vokser (rekursiv sammenheng).
>   2. Illustrer den rekursive sammenhengen i figurene.
>   3. Gi en beskrivelse av den eksplisitte sammenhengen mellom figurnummer og figurtall (presisjon er målet her også).
>   4. Vis den eksplisitte sammenhengen i figurene.
>
> ![](https://raw.githubusercontent.com/Andremartiny/MA-173/main/img/tallteo/image3.png)

## Medium - Finne flere algebraiske uttrykk for samme figurtall, og vise i figuren.

> [!abstract] 1
> Dekomponer figuren på minst tre måter. Illustrer dekomponeringene i figurene, og beskriv dem algebraisk slik at det er en tydelig sammenheng mellom illustrasjon og uttrykk.
> 
> ![](https://raw.githubusercontent.com/Andremartiny/MA-173/main/img/tallteo/image2.png)
> 

> [!note]- Løsning 
>  Noen forslag kan være: Kvadrat og linje og trekant uten topp. Tre trekanter der én mangler første bit. Ett rektangel i bunnen og et halv parallellogram i toppen. Let etter egne og forsøk å pek på forslagene over selv.

> [!abstract] 2
> Under ser du trekantramme nummer fire, samt fem forslag til eksplisitt uttrykk for trekantramme nummer $n$. 
> 1. Hvordan ser de foregående rammene ut? 
> 2. Hvilke uttrykk stemmer? Argumenter ved hjelp av figuren og ved å omforme uttrykkene. <br>![](https://raw.githubusercontent.com/Andremartiny/MA-173/main/img/2023-04-03-20-19-18.png) <br> i. $3(n - 1) + 3$ <br> ii. $(n - 1) + n + (n + 1)$<br> iii. $3n$<br> iv. $\frac{(n + 1)(n + 2)}{2} - \frac{(n - 2)(n - 1)}{2}$ <br> v. $3(n + 1) - 3$

> [!note]- Løsning 
> 1. Vi kan se for oss at dette er slik trekantrammene utvikler seg <br> ![](https://raw.githubusercontent.com/Andremartiny/MA-173/main/img/2023-04-03-20-23-57.png)
> 2. Vi ser at med tolkningen i a. så øker figurene med $3$ hver gang. Dermed passer hvertfall iii. Vi ser også at $3(n-1)+3 = 3n - 3 + 3 = 3n$, så dette må også stemme. I figuren kan vi tolke $3(n-1)$ som sideflatene uten hjørnene og $+3$ som hjørnene lagt til (tegn inn selv og let etter egen måte å se dette i figuren). <br>  Vi kan tenke på $(n+1) + n + (n-1)$ som hele bunnen av figuren $n+1$ legg til hele venstre side uten nederste hjørne $n$ og legg til hele høyre side uten begge hjørnene $n-1$. Vi ser også algebraisk at dette tilsvarer $3n$ (tegn inn selv!). <br>   Vi kan se for oss den siste som å telle alle sidene, inkludert hjørnene ($n+1$ per side). Da overteller vi hvert hjørne ($-3$). Dermed stemmer dette uttrykket også. <br> *Merk*: Det er viktig å tegne selv og forsikre seg om at man forstår sammenhengen mellom uttrykket og figuren. Tegn derfor selv!

## Spicy - Lage figurtallmønstre basert på algebraiske uttrykk og tallfølger.

> [!abstract] 1
> La $H_{n} = 2 \cdot T_{n + 1} - K_{n - 1}$.
>     1. Illustrer $H_{1}$ til $H_{4}$ ved hjelp av trekant- og kvadrattall.
>     2. Finn eksplisitt uttrykk for $H_{n}$ ved å betrakte geometrisk.
>     3. Bekreft uttrykket du fant i b. ved å regne ut $2 \cdot T_{n + 1} - K_{n - 1}$.
>     4. Bruk uttrykket fra 2. og 3. til å lage et nytt figurmønster som matcher formen på uttrykket (stirre-hardt-metoden bare baklengs, altså).

> [!note]- Løsning 
> 1. Vi ser at vi må trekke fra et kvadrattall, så vi må dermed bruke de to trekanttallene våre til å kunne trekke fra kvadratet. Dette kan vi for eksempel illustrere på følgende måte <br>![](https://raw.githubusercontent.com/Andremartiny/MA-173/main/img/2023-04-25-12-58-11.png)<br>Der gul og grønn illustrerer trekanttallene og røde sirkler er det som skal trekkes vekk. Eller følgende måte<br>![](https://raw.githubusercontent.com/Andremartiny/MA-173/main/img/2023-04-25-12-58-27.png)<br>Der gul og grønn illustrerer trekanttallene, men at vi har tatt vekk et kvadrattall fra det ene trekanttallet.
> 2. Ved å stirre hard kan vi se i første figur at hvis vi ikke trekker vekk kvadratet, så får vi et rektangel med størrelse $n+2$ og $n+1$. Kvadratet vi trekker fra ser vi at har størrelse $(n-1)^2$, som gir uttrykket $(n+2)(n+1)-(n-1)^2$.
> 3. Her må vi bare regne 
> $$
> \begin{align*} 2T_{n+1} - K_{n-1}& =2\frac{(n+1)(n+2)}{2} - (n-1)^2\\& =(n+2)(n+1)-(n-1)^2\end{align*}
> $$
> 4. Regner vi videre på uttrykket får vi at det eksplisitte uttrykket kan skrives som $5n+1$. Nå kan vi enkelt lage en figur. Typ fem linjer som er $n$ lange og legge til én en plass.



> [!abstract] 2
>  En figurtallfølge er gitt ved den rekursive sammenhengen $F_{n} = F_{n - 1} + 2n + 1$, der $F_{1} = 2$.
>      1. Illustrer figur 1-4 slik at det går tydelig frem hvordan figuren vokser.
>      2. Finn eksplisitt uttrykk.

> [!note]- Løsning 
> 1. Vi kan tolke $2n+1$ på flere måter. Tenker vi trekanttall betyr $2n$ bare at det er to trekanter som øker i tillegg til at $+1$ gir en konstant stigning på én. Dette kan da enkelt tegnes slik (slik at det passer med startverdi) ![](https://raw.githubusercontent.com/Andremartiny/MA-173/84e852cc6984eff8c35e37d2b31ab0c7afdf17c4/img/tallteo/2npluss1rekursivsomtrekant.drawio.svg) <br> Der blåfargen er den ene trekanten, rød er den andre og det hvite er den konstante økningen. <br> Vi kan også merke oss at dette minner om kvadrattallene sin økning, bare at økningen er "neste oddetall i rekka", i tillegg matcher ikke startverdien. Justerer vi litt og lar kun det grønne høre til $F_n$ kan vi uttrykke slik som under. ![](https://raw.githubusercontent.com/Andremartiny/MA-173/84e852cc6984eff8c35e37d2b31ab0c7afdf17c4/img/tallteo/2npluss1somkvardat.drawio.svg)<br>
> 2. Første tolkning over gir $2T_n + n-1$ og andre gir $K_{n+1}=(n+1)^2-2$. Regn ut selv og finn et penere eksplisitt uttrykk



> [!abstract] 3
>  Den $n$-te figuren i et figurtallmønster har eksplisitt uttrykk $G_{n} = 2n^{2} - (n - 1)^{2} + \frac{n(n + 1)}{2}$.
>      1. Illustrer figur 1-4 slik at strukturen i det algebraiske uttrykket kommer tydelig frem.
>      2. Finn rekursiv sammenheng.

> [!note]- Løsning 
> Under kommer forslag som dere kan bygge videre på, altså ikke rene løsningsforslag
>     1. Det er tre ledd, der den ene trekkes fra. Vi tolker $n^2-(n-1)^2$ som differansen mellom påfølgende kvadrat. Det siste leddet kan åpenbart tegnes som trekanttall nummer n. Sett dette sammen på egenhånd slik at det er tydelig at figuren følger dette mønsteret.
>     2. Ved å bruke ideen over kan du enkelt peke på at kvadrattallene øker med $2n-1$ og oddetallene øker bare med $2$ fra figur til figur. Trekanttallene vet vi også at øker med $n$ fra figur til figur. Det blir da et totalt tillegg på $2n-1+2+n = 3n+1$. Den rekursive sammenhengen må da være $F_n = F_{n-1}+3n+1$, der $F_1 = 3$


> [!abstract] 4
> Lag figurtall og finn rekursivt uttrykk til følgende eksplisitte sammenheng: $n^{2} + 3n + 1$. Tips: Forsøk å omforme uttrykket slik at du finner uttrykk du kjenner fra før, sånn som trekanttall, kvadrattall eller kvadratsetninga. Hvor mange figurtall klarer du å lage?

> [!note]- Løsning 
> Vi utnytter at vi vet at $n^2 + 2n + 1 = (n+1)^2$. Vi kan derfor skrive om uttrykket som $n^2 + 3n + 1 = n^2 + 2n + 1 +n = (n+1)^2+n$. Nå kan vi enkelt se at tillegget fra figur til figur er $(2n+1) + 1$, der $2n+1$ er økninga av kvadratet $+1$ er økningen fra ledded $n$. Dette gir oss også en enkel oversettelse til en figur, dette overlates til leseren!


> [!abstract] 5
> Du får vite at et figurtall $F_n$ øker på følgende måte. $F_1 = 2$, $F_2 = 7$, $F_3 = 14$, $F_4 = 23$ og $F_5 = 34$. Lag en figur som følger mønsteret til $F_n$. Begrunn sammenhengen mellom figuren og tallfølgen.