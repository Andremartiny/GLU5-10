Medium:  
Løse medium problemer knyttet til begrepene.

Spicy:  
Løse spicy problemer knyttet til begrepene.

Litteratur:  
Alfa s. 164-166. Heftet 1-2.

## Medium: Løse medium problemer knyttet til begrepene

> [!abstract]- 1
> Begrunn algebraisk og ved hjelp av figurer at
>     1. summen av to partall er et partall
>     2. summen av to oddetall er et partall
>     3. summen av et partall og et oddetall er et oddetall

> [!abstract]- 2
> Begrunn algebraisk og ved hjelp av figurer at
> 1. produktet av to naturlige tall der minst ett er et partall, er et partall
> 2. produktet av to oddetall er et oddetall


> [!abstract]- 3
> Begrunn at summen av et odde antall påfølgende naturlige tall er delelig med tallet tilsvarende antall ledd i summen. (Altså at summen av tre påfølgende er delelig med tre, summen av fem påfølgende delelig med fem og så videre.)


> [!abstract]- 4
> Gjelder det samme for summen av et *par* antall påfølgende naturlige tall? Begrunn.

> [!abstract]- 5
>  Et kvadrattall er et naturlig tall på formen $n^{2}$. Kan et kvadrattall være et primtall? Begrunn.

## Spicy: Løse spicy problemer knyttet til begrepene

> [!abstract]- 1
> Begrunn eller motbevis påstanden: *Seks er en faktor i ethvert produkt av tre påfølgende naturlige tall.*

> [!abstract]- 2
> Primtallsfaktoriser $126$ og $210$. Bruk faktoriseringen til å finne tallenes minste felles multiplum ($\text{mfm}$) og største felles faktor ($\text{sff}$). Gi så et generisk eksempel som begrunner sammenhengen $ab = \text{sff}(a,b) \cdot \text{mfm}(a.b)$, altså at produktet av to tall svarer til produktet av deres $\text{sff}$ og $\text{mfm}$.

> [!abstract]- 3
>  $47$ og $74$ er begge tosifra tall laget av de samme sifrene, nemlig $4$ og $7$. Lag flere slike tosifra tall, og undersøk hva som skjer om man deler summen av tallene på summen av sifrene. Begrunn det du finner.

> [!abstract]- 4
>  Inndelingen av naturlige tall i par og odde er en inndeling etter delelighet med $2$. Noen tall gir $0$ i rest (to er en faktor), de øvrige gir $1$ i rest. Med andre ord: Alle naturlige tall er enten på formen $2n$ eller $2n + 1$. 
>  Vis at alle kvadrattall er på formen $4n^2$ eller $4n^2+1$.
>  

> [!abstract]- 5
> Tilsvarende inndeling kan vi gjøre for delelighet med $3$. Noen gir $0$ i rest, noen $1$ og de øvrige $2$ i rest. Altså: De naturlige tallene er enten *i* tregangen, én mer enn et tall i tregangen, eller to mer enn et tall i tregangen. Vis at ingen kvadrattall (tall på formen $n^{2}$) er to mer enn et tall i tregangen.


