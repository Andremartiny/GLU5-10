Medium:  
Løse medium problemer knyttet til begrepene.

Spicy:  
Løse spicy problemer knyttet til begrepene.

Litteratur:  
Alfa s. 164-166. Heftet 1-2.

## Medium - Løse medium problemer knyttet til begrepene

> [!abstract]  1
> Begrunn ved hjelp av figurer at summen av to partall er et partall




> [!abstract] 1.2
> Begrunn algebraisk at summen av to partall er et partall


> [!abstract]  2
> Begrunn algebraisk og ved hjelp av figurer at produktet av to naturlige tall der minst ett er et partall, er et partall




> [!abstract]  3
> Begrunn at summen av et odde antall påfølgende naturlige tall er delelig med tallet tilsvarende antall ledd i summen. (Altså at summen av tre påfølgende er delelig med tre, summen av fem påfølgende delelig med fem og så videre.)


> [!abstract]  4
> Avgjør om summen av et partall antall påfølgende naturlige tall er delelig med tallet tilsvarende antall ledd i summen.




> [!abstract]  5
>  Et kvadrattall er et naturlig tall på formen $n^{2}$. Kan et kvadrattall være et primtall? Begrunn.



> [!abstract] 6
>  Begrunn algebraisk og ved hjelp av figurer at summen av et partall og et oddetall er et oddetall.

 
 > [!abstract] 7
 >  Begrunn algebraisk og ved hjelp av figurer at summen av to oddetall er et partall.



> [!abstract] 8
>  Begrunnved hjelp av figurer at produktet av to oddetall er et oddetall.

> [!note]- Løsning 
> Produktet av to oddetall blir et oddetall.
> 
> Vi argumenterer med et talleksempel, men først er det viktig å peke på strukturen til et oddetall. 
> 
> Illustrerer vi et oddetall med firkanter og parer ${\color{#a6caec} 2 }$ og ${\color{#a6caec} 2 }$, vil vi få ${\color{#f2aa84} 1 }$ til overs, slik figuren viser under. Det er det som karakteriserer oddetall.
> 
> ![[Files/Figurer til heftet 2025/oddestrukturhorisontalt.svg]]
> 
> Tenker vi på multiplikasjon som kopiering, er $3\cdot7$ tre kopier av 7 og vi kan se på $3\cdot7$ slik. 
> 
> Vi har syv, markert som oddetall slik. 
> 
> ![[Files/Figurer til heftet 2025/7somodde.svg]]
> 
> Vi skal ha 3 kopier av $7$. Det gir 
> 
> ![[Files/Figurer til heftet 2025/7treganger.svg]]
> 
> Vi ser at alt som var i par, bare blir kopiert og parene blir bevart. Den ${\color{#f2aa84} \text{enslige} }$ blir kopiert et odde antall ganger. Prøver vi å danne par av denne, står vi igjen med 1 til overs. Vi ser at 7 og $3$ ikke er unike her. Tenker vi kopiering, vil den enslige, bli kopiert et odde antall ganger. Dermed får vi alltid også én enslig til overs når vi parer alt. 
> 
> > [!warning] Merk 
> > Det er det siste avsnittet i argumentet som er selve argumentet for at produktet av to oddetall er oddetall! Uten det har vi bare argumentert for at $3\cdot7$ er et oddetall.





> [!abstract] 9
> Begrunn algebraisk at produktet av to oddetall er et oddetall. 
 
 > [!note]- Løsning
 >  
> Ta to oddetall $2n+1$ og $2m+1$. Produktet er $(2n+1)(2m+1)=4mn+2n+2m+1 = 2{\color{#f46f22} (2mn+n+m) }+1$. Siden det i oransje er et naturlig tall, ser vi at vi har noe som er én større enn et partall, altså et oddetall. 
## Spicy - Løse spicy problemer knyttet til begrepene

> [!abstract]  1
> Begrunn eller motbevis påstanden: *Seks er en faktor i ethvert produkt av tre påfølgende naturlige tall.*

> [!abstract]  2
> Primtallsfaktoriser $126$ og $210$. Bruk faktoriseringen til å finne tallenes minste felles multiplum ($\text{mfm}$) og største felles faktor ($\text{sff}$). Gi så et generisk eksempel som begrunner sammenhengen $ab = \text{sff}(a,b) \cdot \text{mfm}(a.b)$, altså at produktet av to tall svarer til produktet av deres $\text{sff}$ og $\text{mfm}$.

> [!abstract]  3
>  $47$ og $74$ er begge tosifra tall laget av de samme sifrene, nemlig $4$ og $7$. Lag flere slike tosifra tall, og undersøk hva som skjer om man deler summen av tallene på summen av sifrene. Begrunn det du finner.

> [!abstract]  4
>  Inndelingen av naturlige tall i par og odde er en inndeling etter delelighet med $2$. Noen tall gir $0$ i rest (to er en faktor), de øvrige gir $1$ i rest. Med andre ord: Alle naturlige tall er enten på formen $2n$ eller $2n + 1$. 
>  Vis at alle kvadrattall er på formen $4n^2$ eller $4n^2+1$.
>  

> [!abstract]  5
> Tilsvarende inndeling kan vi gjøre for delelighet med $3$. Noen gir $0$ i rest, noen $1$ og de øvrige $2$ i rest. Altså: De naturlige tallene er enten *i* tregangen, én mer enn et tall i tregangen, eller to mer enn et tall i tregangen. Vis at ingen kvadrattall (tall på formen $n^{2}$) er to mer enn et tall i tregangen.

> [!abstract] Vurdering uke 2
>  1, 4, 9, 16 og 25 er eksempler på *kvadrattall:* naturlige tall som kan skrives $n^2$. Vis algebraisk at ingen kvadrattall er på formen $4m+2$.

> [!note]-  Løsning 
> Et naturlig argument kan være å se på partall og oddetall. Et partall er alltid på formen $2n$. Kvadrerer vi et partall får vi $(2n)^2 = 4n^2$, altså noe som ikke er på formen $4m+2$.
> Kvadrerer vi et oddetall får vi $(2k-1)^2 = 4k^2-4k+1 = 4(k^2-k)+1$, noe som heller ikke er på formen $4m+2$. Siden naturlige tall enten er partall eller oddetall ser vi at det ikke kan finnes noen tall som er på formen $4m+2$

> [!abstract] Vurdering uke 3
> Uten å regne det ut, hvordan kan vi vite hvor mange 0’ere, det vil være på slutten av produktet av tallene 1, 2, 3, 4, 5, 6, 7, 8, 9 og 10?

> [!note]-  Løsning 
> Besvarelsen må besvare oppgaven på en forståelig og riktig måte. Dette kan være ved å peke på at $2\cdot 5 \cdot 10 = 100$. Derfor må det minst være to 0'ere. Deretter kan de peke på at det ikke kan være flere 0'ere, fordi da måtte $1000$ vært en faktor i produktet, noe som ville krevd en ekstra faktor $5$ som ikke er der.

> [!abstract] Vurdering uke 4
> 
Tallene 1, 4, 7, 10 og 12, 15, 18, 21 er eksempler fire påfølgende tall med tre i mellomrom: Gi et algebraisk argument som viser at produktet av fire slike påfølgende tall alltid vil være i 4-gangen.

> [!note]- Løsning 
>  **Vurderingskriterier**
>  
>  Oppgaven må argumentere algebraisk og tydelig få frem hvorfor sammenhengen alltid gjelder. For eksempel kan en vise at fire påfølgende tall med tre i mellomrom kan skrives slik: $n$, $n+3$, $n+6$ og $n+9.$ Skriver vi dette om slik $n$, $(n+8)+1$, $(n+4)+2$, $n+3$ kan vi nå gjøre følgende argument.
>  Enten er $n$ i firegangen, 1 over noe i firegangen, 2 over noe i firegangen eller 3 over noe i firegangen.
>  1. Dersom $n$ er i firegangen er produktet såklart i firegangen.
>  2. Dersom $n$ er én mer enn noe i firegangen må $n+3$ være i firegangen og følgelig produktet også firegangen.
>  3. Dersom $n$ er to mer enn noe i firegangen er $n+6+2$ nå i firegangen og følgelig produktet også firegangen.
>  4. Dersom $n$ er tre mer enn noe i firegangen er $(n+8)+1$ noe i firegangen og følgelig produktet også firegangen.
>