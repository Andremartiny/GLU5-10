
## Mild: Finne eksplisitt uttrykk for rektangel- og kvadrattall


> [!abstract]- 1
> Utled det eksplisitte uttrykket for rektangeltall $n$ ved hjelp av strategien *figurtall-som-sum.* Vis i en figur hvordan tilleggene danner et rektangel.


> [!abstract]- 2
> Utled det eksplisitte uttrykket for kvadrattall $n$ ved hjelp av strategien *figurtall-som-sum.* Vis i en figur hvordan tilleggene danner et kvadrat.


> [!abstract]- 3
> Finn summen av oddetallene fra 5 til 13.


> [!abstract]- 4
> Finn summen av partallene fra 6 til 16.


## Medium: Finne eksplisitt uttrykk for polygontall


> [!abstract]- 1
> Illustrer femkanttallene opp til $P_{4}$, og utled eksplisitt uttrykk for $P_{n}$ ved hjelp av strategien *figurtall-som-sum.*

> [!note]- Løsning 
> For å bruke figurtall-som-sum er vi nødt til å fremheve tilleggene fra figur til figur. Gjør dette selv ved å tegne! Se også 
> ![Hentet fra Wikipedia](https://upload.wikimedia.org/wikipedia/commons/b/b5/Pentagonal_number.gif)
> 
> Vi ser altså at tillegget fra $P_1$ til $P_2$ er $4$, fra $P_2$ til $P_3$ er $7$. Generelt kan vi legge merke til at vi legger til $3$ sider med sidelengde $n$ for å lage $P_n$ fra $P_{n-1}$. Når vi legger til sidene får vi to hjørner som overtelles. Generelt må tillegget derfor være $3n-2$. Vi kan nå skrive figurene våre ved hjelp av tilleggene.
> $$
> \begin{align*}
> P_1 & = 1
> \\
> P_2 & = 1 + 4 = (3\cdot 1 - 2) + (3\cdot 2 - 2)
> \\
> P_3 & = 1 + 4 + 7 =  (3\cdot 1 - 2) + (3\cdot 2 - 2) = (3\cdot 3 - 2)
> \\
> P_4 & = 1 + 4 + 7+ 11 =(3\cdot 1 - 2) + (3\cdot 2 - 2) = (3\cdot 3 - 2) + (3\cdot 4 - 2)
> \\
> \vdots
> \\
> P_n & = (3\cdot 1-2) + (3\cdot 2 -2) + \ldots + (3\cdot n -2).
> \end{align*}
> $$
> Nå må vi bare gjøre litt manipulering for å komme oss i mål. Vi faktoriserer ut den felles faktoren $3$ og ser at i hvert ledd trekker fra $2$. Vi trekker altså fra $n\cdot 2$. Det gir
> $$P_n = (3\cdot 1-2) + (3\cdot 2 -2) + \ldots + (3\cdot n -2) = 3(1+2+\ldots + n) - n\cdot 2.$$
> Siden vi vet at $T_n = 1+2+\ldots+n = \frac{n(n+1)}{2}$, kan vi erstatte dette i uttrykket vårt over og få
> 
> $$
> P_n = 3T_n -2n = \frac{3n(n+1)}{2}-2n.
> $$
> 

> [!abstract]- 2
> Illustrer sekskanttallene opp til $H_{4}$, og utled eksplisitt uttrykk for $H_{n}$ ved hjelp av strategien *figurtall-som-sum.*


> [!abstract]- 3
> Illustrer syvkanttallene opp til $S_{4}$, og utled eksplisitt uttrykk for $S_{n}$ ved hjelp av strategien *figurtall-som-sum.*


> [!abstract]- 4
> Undersøk tilleggene for polygontallene (trekant- kvadrat-, femkanttallene og så videre). Forsøk å generalisere mønsteret du finner.
>     1. Argumenter for mønsteret ved å vise til figurene.
>     2. Lag et algebraisk uttrykk som beskriver mønsteret tilleggene følger. (Hvis $n$ står for figurnummer, kan du for eksempel la $m$ stå for antall kanter i polygonen.)

## Spicy: Finne eksplisitt uttrykk for sammensatte figurtall.

> [!abstract]- 1
> Under ser du figurtall én til fire. Finn eksplisitt sammenheng ved hjelp av strategien *figurtall-som-sum-knepet*.
>  
>  ![](https://raw.githubusercontent.com/Andremartiny/MA-173/main/img/tallteo/image1.png)

> [!note]- Løsning 
> Vi kan undersøke selve tallfølgen, som er $3, 8, 15, 24$. Vi ser at differansen mellom hvert ledd i rekka er $5, 7, 9$. Her ser vi at tillegget øker med 2 hver gang, noe som tilsier at tillegget vokser lineær med stigning $2$. Det må bety at formen på tillegget er $2n+b$, der $b$ fortsatt er ukjent. Vi kan derimot enkelt avgjøre $b$ ved å sjekke, for eksempel $P_2$. Da er tillegget $2\cdot 2 + b$, og $P_2$ er $P_1 + 2\cdot2+b$. Siden $P_2 = 8$ og $P_1 = 3$, så må $2\cdot 2 + b = 5$ som betyr at $b=1$. Tillegget kan altså skrives på formen $2n+1$. Nå kan vi skrive figurtallene som summen av tilleggene:
>    $$
>       \begin{align*}
>  P_1 & = 3
>             \\
>                P_2 & = 3 + 2\cdot 2+1
>                   \\
>  P_3 & = 3 + (2\cdot 2 + 1) +(2\cdot 3 + 1)
>     \\
>      \vdots
>     \\
>  P_n & = (2\cdot 1 + 1) + (2\cdot 2 + 1) + (2\cdot 3 + 1)+ \ldots + (2\cdot n + 1).
>  \end{align*}
> $$
>  Vi får derfor at
>  $$
> \begin{align*}
> P_n & = (2\cdot 1 + 1) + (2\cdot 2 + 1) + (2\cdot 3 + 1)+ \ldots + (2\cdot n + 1)
> \\
> P_n & = 2(1+2+3+\ldots + n) + 1\cdot n
> \\
> & = 2T_n + n
> \\
> & = n(n+1)+n
> \\
> & = n^2 + n + n = n^2 + 2n
> \end{align*}
> $$



> [!abstract]- 2
> Under ser du figurtall én til fire. Finn eksplisitt sammenheng ved hjelp av strategien *figurtall-som-sum-knepet*.
> 
> ![](https://raw.githubusercontent.com/Andremartiny/MA-173/main/img/tallteo/image2.png)

> [!note]- Løsning 
> Følgen av tall er $2$, $8$, $17$, $29$, og økningen mellom hvert ledd er $6$, $9$, $12$. Tillegget øker altså med $3$ hver gang. Figurtallene kan skrives ved hjelp av summen av tilleggene slik 
> $$
> \begin{align*}
> P_1 & = 2
> \\
> P_2 & = 2 + 2\cdot 3
> \\
> P_3 & = 2 + (2\cdot 3) +(3\cdot 3)
> \\
> \vdots
> \\
> P_n & = 2+ (2\cdot 3) + (3\cdot 3) + (4\cdot 3)+ \ldots + (n\cdot 3)
> \\
> P_n & = 2+3(2+3+4+\ldots + n)   \\
>  P_n & = 2+3(-1+1+2+3+4+\ldots+n)
>  \\
>  P_n & = 2-3 +(1+2+3+\ldots + n)
>  \\
>  P_n & = -1 + 3T_n
>  \\   P_n & = -1 + 3 \frac{n(n+1)}{2}
>   \\
>   P_n & = \frac{-2+3n^2+3n}{2}.
>   \end{align*}
>   $$

