---
title: Lese matematikk
alias:
- "hvordanlese"
---
Ofte ser vi studenter som har strevd mye i matematikk. De samme studentene ender ofte med å fortsette og streve med matematikken. Noen ganger er gunnen dårlige studieteknikker og arbeidsvaner. 

Under finner du en mal for effektive arbeidsvaner i matematikk. Du oppfordres til å bruke den aktivt for å forbedre utbyttet og gleden du får av å jobbe med matematikk. Vi vil også sette av tid til arbeid med arbeidsvaner i undervisningstiden.

1. **Forberedelse før en arbeidsøkt.**
    -  **Skrivesaker og utstyr**: Sørg for å ha notatblokk og blyant tilgjengelig. Dette gjelder også når du leser – matematikk krever aktiv innsats.
    - **Arbeidsmiljø**: Skap et sted uten forstyrrelser. Legg bort mobilen og unngå distraksjoner.
2. **Aktiv lesing og bearbeiding av innhold**
    - **Aktiv lesing**: Når du leser matematikk, stopp opp ved eksempler. Noter spørsmål, forklaringer og overganger du ikke forstår. Merk at matematikk tar mye lengre tid å lese enn vanlig tekst. Jobb aktivt med innholdet - det vil si med blyant og papir -  for å få en dypere forståelse. 
    - **Bearbeiding:** Etter du har lest en bit med tekst, er det svært nyttig å forsøke å gjenfortelle det du nettopp leste på et blankt ark - uten å kikke på det du leste. Da får du umiddelbart sjekket hva du fikk med deg, og du lærer mye mer av å tvinge hjernen til å produsere noe enn ved bare å motta informasjon gjennom lesing. 
3. **Håndtering av utfordringer og progresjon**
     - **Når du står fast**: Hvis du møter utfordringer, prøv først å løse det på egen hånd, men gi deg selv rom til å gå videre hvis du ikke kommer videre.
        - **Viktig! Ikke** bli sittende fast på noe lenge. Det skaper bare frustrasjon som du drar med deg videre. **I stedet:** Noter spesifikke spørsmål eller problemer som du tar med deg til vurderingsøkten eller regnestuen.
    - **Mestring og progresjon**: Avslutt økten med noe du mestrer, slik at det blir lettere å fortsette neste gang. Målsetningen er ikke nødvendigvis å “få alt rett,” men å oppnå forståelse og bygge utholdenhet.
4. **Arbeidsuke – Planlegging og struktur**

I starten av hver uke setter vi av tid i undervisningen slik at dere kan lage deres egen ukeplan! Det er **essensielt** at dere jobber mye utover den obligatoriske undervisningen. Vi har 15 timer undervisning i uken, det betyr at vi forventer at en normal student jobber rundt 20-25 timer utenom undervisning

- **Ukeplanlegging**:
    - Start hver uke med å sette deg konkrete mål for hva du vil oppnå. Bruk de oppsatte læringsmålene som ramme for oppgavene du vil fokusere på.
    - Inkluder tid i planen din for **repetisjon av tidligere oppgaver** som du mestrer, og tid til å arbeide med nytt stoff.
    - Noter også når du skal jobbe med hver del – for eksempel “Tirsdag kl. 14-16: Arbeid med posisjonssystemer og delelighetskriterier.”
5. **Gruppedynamikk og bruk av fellesskap**
     - **Effektive grupper**:
        - Arbeid helst i små grupper, da mange i én gruppe kan føre til ustrukturert tid. Avtal hvem som gjør hva, og hold dere til oppgaven.
    - **Bruk av ressurser**: Planlegg tid til **DropIn-ressurser** eller regnestuer for å få veiledning og inspirasjon fra medstudenter og lærere.
6. **Etter arbeidssøkten – Refleksjon og justering**
     - Etter hver vurderingsøkt, sett av noen minutter til å reflektere over ukens fremgang:
        - **Hva fungerte bra?** Hva kunne vært gjort annerledes?
        - **Hvordan oppfylte jeg målene mine?** Hva trenger jeg å arbeide mer med?
    - Bruk denne refleksjonen til å justere arbeidsplanen din for neste uke. Dette hjelper deg å lære av egne erfaringer og se din egen utvikling.